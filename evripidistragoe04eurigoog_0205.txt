146 ι mlv

ΠΑΙ. εἰς ἓν δὲ κραθέντ’ αὐτὸν ἦ χωρὶς φορεῖς-ς

KP. χωρίς· κακῷ γὰρ ἐσθλὸν οὐ συμμίγνυται.

ΠΑΙ. ῶ φιλτάτη παῖ, πάντ’ ἔχεις ὅσων σε δεῖ.

ΚΡ. τούτῳ θανεῖται παῖς· σύ δ’ ὅ κτείνων ἔσει.

ΠΑΙ. ποῦ καὶ τί δράσας; σὸν λέγειν, τολμᾶν δ’ ἐμόν.

KP. ἐν ταῖς Ἀθήναις, δῶμ’ ὅταν τούμὸν μόλῃ. 1021

HAI. οὐκ εὖ τόδ’ εἶπας· καὶ σὺ γὰρ τούμὸν ψέγεις.

ΚΡ. πῶς; ἆρ’ ὑπείδου τοῦθ’ ὃ κᾶμ’ ἐσέρχεταιξ

ΠΑΙ. σύ παῖδα δόξεις διολέσαι, κεί μὴ κτενεῖς.

KP. ὀρθῶς · φθονεῖν γάρ φασι μητρυιὰς τέκνοις. 1025

HAI. αὐτοῦ νυν αὐτὸν κτεῖν’, ἵν’ ἀρνήσει φόνους.

ΚΡ. προλάζυμαι γοῦν τῷ χρόνῳ τῆς ἡδονῆς. ’

ΠΑΙ. καὶ σόν γε λήσεις πόσιν δι’ σε σπεύδει λαθεῖν.

ΚΡ. οἷσθ’ οὖν ὃ δρᾶσον; χειρὸς ἐξ ἐμῆς λαβῶν
χρύσωμ’ Ἀθάνας τόδε, παλαιὸν ὄργανον, 1030
έλθῶν ’ἵν’ ἡμῖν βουθυτεῖ λάθρᾳ πόσις,
δείπνων ὅταν ’λήγωσι καὶ σπονδὰς θεοῖς
μέλλωσι λείβειν, έν πέπλοις ἔχων τόδε
κάθες βαλῶν είς πῶμα τῷ νεανία,

[ἰδίᾳ δέ, μή τι πᾶσι, χωρίσας ποτὸν] 1035
τῷ τῶν ἐμῶν μέλλοντι δεσπόζειν δόμων.

κᾶνπερ διέλθῃ λαιμόν, οὔποθ’ ἵξεται

κλεινὰς Ἀθήνας, κατθανών δ’ αὐτοῦ μενεῖ.

ΠΑΙ. σὺ μέν νυν εἴσω προξένων μέθες πόδα ·
ἡμεῖς δ’ ἐφ’ ᾦ τετάγμεθ’ ἐκπονήσομεν. 1040
ἄγ’, ῶ γεραιὲ πούς, νεανίας γενοῦ
ἔργοισι, κεί μὴ τῷ χρόνῳ πάρεστί σοι.

’ ἐχθρὸν δ’ ἐπ’ ἄνδρα στεῖχε δεσποτῶν μέτα,
καὶ συμφόνευε καὶ συνεξαίρει δόμων.
τὴν δ’ εὐσέβειαν εὐτυχοῦσι μὲν καλὸν 1045
τιμᾶν· ὅταν δὲ πολεμίους δρᾶσαι κακῶς
θέλῃ τις, οὐδεὶς ἐμποδῶν κεῖται νόμος.

