180 ΚΥΚΛΩ Ψ

ΟΔ. ῶ Ζεῦ, τί λέξω, δείν’ ίδῶν ἄντρων ἔσω 375
κού πιστά, μύθοις εἰκότ’ οὐδ’ ἔργοις βροτῶν;

ΧΟ. τί δ’ ἔστ’, Ὀδυσσεῦ; μῶν τεθοίναται σέθεν
φίλους ἑταίρους ἀνοσιώτατος Κύκλωψ, ·

UA. δισσούς γ’ ἀθρήσας κάπιβαστάσας χεροῖν,
οἳ σαρκὸς εἶχον εὐτρεφέστατον πάχος. 380

1131. πῶς, ῶ ταλαίπωρ’, ἦτε πάσχοντες τάδε;

UA. ἐπεὶ πετραίαν τήνδ’ ἐσήλθομεν [χθόνα],
ἀνέκαυσε μὲν πῦρ πρῶτον, ὑψηλῆς δρυὸς ’
κορμοὺς πλατείας ἐσχάρας βαλ ων ἔπι,
τρισσῶν ἁμαξῶν ῶς ἀγώγιμον βάρος. 385
ἔπειτα φύλλων ἐλατίνων χαμαιπετῆ
ἔστρωσεν εὐνὴν πλησίον πυρὸς φλογί.
κρατῆρα δ’ ἐξέπλησεν ῶς δεκάμφορον,
μόσχους ἀμέλξας, λευκὸν εἰσχέας γάλα.
σκύφος τε κισσοῦ παρέθετ’ εἰς εὖρος τριῶν 390
πήχεων, βάθος δὲ τεσσάρων ἐφαίνετο.
καὶ χάλκεον λέβητ’ ἐπέζεσεν πυρί,
ὀβελούς τ’ ἄκρους μὲν ἐγκεκαυμένους πυρί,
ξεστοὺς δὲ δρεπάνω γ’, ἀλλὰ παλιούρου κλάδῳ,
Αίτναϊά τε σφαγεῑα πελέκεων γνάθοις. 395
ὡς δ’ ἦν ἕτοιμα πάντα τῷ θεοστυγεῑ·

ΡἉιδου μαγείρῳ, φῶτε συμμάρψας δύο

ἔσφαξ’ ἑταίρων τῶν ἐμῶν ῥυθμῷ τινι

τὸν μὲν λέβητος εἰς κύτος χαλκήλατον,

τὸν δ’ αὖ, τένοντος ἁρπάσας ἄκρου ποδός, 400
παίων πρὸς ὀξὺν στόνυχα πετραίου λίθου,
ἐγκέφαλον ἐξέρρανε, καὶ καθαρπάσας

λάβρῳ μαχαίρᾳ σάρκας ἐξῶπτα πυρί,

τὰ δ’ εἰς λέβητ’ ἐφῆκεν ἕψεσθαι μέλη.

ἐγὼ δ’ ὁ τλήμων δάκρυ’ ἀπ’ ὀφθαλμῶν χέων 405
ἐχριμπτόμην Κύκλωπι κάδιακόνουν ·

