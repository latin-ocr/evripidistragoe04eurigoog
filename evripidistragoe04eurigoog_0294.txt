MHAEIA 233

σάρκες δ’ ἀπ’ ὀστέων ὥστε πεύκινον δάκρυ 1200
γναθμοϊς ἀδήλοις φαρμάκων ἀπέρρεον,

δεινὸν θέαμα· πᾶσι δ’ ἦν φόβος θιγεῖν

νεκροῦ· τύχην γὰρ εἴχομεν διδάσκαλον. j
πατὴρ δ’ὁ τλήμων συμφορᾶς ἀγνωσία

ἄφνω παρελθων δωμα προσπίτνει νεκρω· 1206
ᾤμωξε δ’ εὐθύς, καὶ περιπτύξας δέμας

κυνεῑ· προσαυδῶν τοιάδ’ · ὦ δύστηνε παῖ,

τίς σ’ ὧδ’ ἀτίμως δαιμόνων ἀπωλεσες

τίς τὸν γέροντα τύμβον ὀρφανὸν σέθεν

τίθησιν; οἴμοι, συνθάνοιμί σοι, τέκνον. 1210
ἐπεὶ δὲ θρήνων καὶ γόων ἐπαύσατο,

χρῄζων γεραιὸν ἐξαναστῆσαι δέμας

προσείχεθ’ ὥστε κισσὸς ἔρνεσιν δάφνης
λεπτοῖσι πέπλοις, δεινὰ δ’ ἦν παλαίσματα·

ὃ μὲν γὰρ ἤθελ’ ἐξαναστῆσαι γόνυ, 1215
ἣ δ’ ἀντελάζυτ’ · εἰ δὲ πρὸς βίαν ἄγοι,

σάρκας γεραιὰς ἐσπάρασσ’ ἀπ’ ὀστέων.

χρόνῳ δ’ ἀπέστη καὶ μεθῆχ’ ὁ δύσμορος

ψυχήν· κακοῦ γὰρ οὐκέτ’ ἦν ὑπέρτερος.

κεῖνται δὲ νεκροὶ παῖς τε καὶ γέρων πατὴρ 1220
πέλας, ποθεινὴ δακρύοισι συμφορά.

καί μοι τὸ μὲν σὸν ἐκποδῶν ἔστω λόγου ·

γνώσει γὰρ αὐτὴ ζημίας ἀποστροφήν.

τὰ θνητὰ δ’ οὐ νῦν πρῶτον ἡγοῦμαι σκιάν,

οὐδ’ ἄν τρέσας εἴποιμι τούς σοφοὺς βροτῶν 1225
δοκοῦντας εἶναι καὶ μεριμνητάς λόγων

τούτους μεγίστην μωρίαν ὀφλισκάνειν.

θνητῶν γὰρ οὐδείς ἐστιν εὐδαίμων ἀνήρ ·

ὄλβου δ’ ἐπιρρυέντος εὐτυχέστερος

ἄλλου γένοιτ’ ἂν ἀλλος, εὐδαίμων δ’ ἂν οὔ. 1230

