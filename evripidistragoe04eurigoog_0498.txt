XO.

ΦΟΙΝΙΣΣΑ 1 431

προσηγορήσων εἶμι καὶ σώσων βίον.

ἄλλ’ εἶα, χώρει. [μὴ τὸ σὸν κωλυέτω. 990

γυναῖκες, ὥς εὖ] πατρὸς ἐξεῖλον φόβον

κλέψας λόγοισιν, ὥσθ’ ἃ βούλομαι τυχεῖν ·

ὅς μ’ ἐκκομίζει, πόλιν ἀποστερῶν τύχης,

καὶ δειλία δίδωσι. καὶ συγγνωστὰ μὲν

γέροντι · τούμὸν δ’ οὐχὶ συγγνώμην ἔχει, 995

προδότην γενέσθαι πατρίδος ἤ μ’ ἐγείνατο.

[ὥς οὖν ἂν εἰδῆτ’, εἶμι καὶ σώσω πόλιν

ψυχήν τε δώσω τῆσδ’ ὑπερθανεῖν χθονός]

αἰσχρὸν γάρ, ol μὲν θεσφάτων ἐλεύθεροι

κούκ είς ἀνάγκην δαιμόνων ἀφιγμένοι 1000

στάντες παρ’ ἀσπίδ’ οὐκ ὀκνήσουσιν θανεῖν,

πύργων πάροιθε μαχόμενοι πάτρας ὕπερ ·

ἐγώ δὲ πατέρα καὶ κασίγνητον προδοὺς

πόλιν τ’ ἐμαυτοῦ δειλὸς ὥς ἔξω χθονὸς

ἄπειμ’ · ὅπου δ’ ἄν ζῶ, κακὸς φανήσομαι. 1005

μὰ τὸν μετ’ ἄστρων Ζῆν’ ”Amy τε φοίνιον,

ὃς τούς ὑπερτείλαντας ἐκ γαίας ποτὲ

σπαρτούς ἄνακτας τῆσδε γῆς ἱδρύσατο.

ἀλλ’ εἶμι καὶ στὰς ἐξ ἐπάλξεων ἄκρων ,

σφάξας ἐμαυτὸν σηκὸν ἐς μελαμβαθῆ 1010

δράκοντος, ἔνθ’ ὁ μάντις ἐξηγήσατο,

ἐλευθερώσω γαῖαν · εἴρηται λόγος.

στείχω δέ, θανάτου δῶρον οὐκ αἰσχρὸν πόλει

δώσων, νόσου δὲ τήνδ’ ἀπαλλάξω χθόνα.

εἰ γὰρ λαβών ἕκαστος·ὃ’ τι δύναιτό τις 1015

χρηστὸν διέλθοι τοῦτο κείς κοινὸν φέροι

πατρίδι, κακῶν ἄν αἱ πόλεις ἐλασσόνων

πειρώμεναι τὸ λοιπὸν εὐτυχοῖεν ἄν.

ἔβας ἔβας, στρ.
1019-10-12 = 1043·— 1066

