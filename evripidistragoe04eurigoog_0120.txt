ΙΦΙΓΕΝΕΙΑ Η ΕΝ ΤΑΥΡΟΙΣ 63

τίκτει, τὸ καλλιστεῖον εἰς ἔμ’ άναφέρων,

ἢν χρή σε θῦσαι. καί μ’ Ὀδυσσέως τέχναι
μητρὸς παρείλοντ’ ἐπὶ γάμοις Ἀχιλλέως. 25
ἐλθοῦσα δ’ Αὐλίδ’ ἡ τάλαιν’ ὑπὲρ πυρᾶς
μεταρσία ληφθεῐσ’ ἐκαινόμην ξίφει ·

ἀλλ’ ἐξέκλεψεν ἔλαφον ἀντιδοῦσά μου

’Ἄρτεμις Ἀχαιούς, διὰ δὲ λαμπρὸν αἰθέρα
πέμψασά μ’ εἰς τήνδ’ ᾤκισεν Ταύρων χθόνα, 30
,οὗ γῆς ἀνάσσει βαρβάροισι βάρβαρος

Θόας, ὃς ὠκὺν πόδα τιθεὶς ἴσον πτεροῖς

εἰς τοῦνομ’ ἦλθε τόδε ποδωκείας χάριν.

ναοῖσι δ’ ἐν τοῖσδ’ ίερίαν τίθησί με,

ὅθεν νόμοισι τοῖσιν ἥδεται θεὰ 35
’Ἄρτεμις ἑορτῆς, τοῦνομ’ ἧς καλὸν μόνον,

τὰ δ’ ἄλλα —- σιγῶ, τὴν θεὸν φοβουμένη.

θύω γὰρ ὄντος τοῦ νόμου καὶ πρὶν πόλει,

ὃς ἄν κατέλθῃ τήνδε γῆν Ἕλλην ἀνήρ.
κατάρχομαι μέν, σφάγια δ’ αλλοισιν μέλει 40
αρρητ’ ἔσωθεν τῶνδ’ ἀνακτόρων θεᾶς.

α καινὰ δ’ ἥκει νυξ φέρουσα φάσματα,

λέξω πρὸς αἰθέρ’, εἴτι δὴ τόδ’ ἔστ’ ακος.

ἔδοξ’ ἐν” υπνςο τῆσδ’ ἀπαλλαχθεῖσα γῆς

οἰκεῖν ἐν Ἄργει, παρθενῶσι δ’ ἐν μέσοις 45
εὕδειν ,’ χθονὸς δὲ νῶτα σεισθῆναι σάλῳ,
φεύγειν δὲ κᾶξω στᾶσα θριγκόν εἰσιδεῖν

δόμων πίτνοντα, πᾶν δ’ ἐρείψιμον στέγος
βεβλημένον πρὸς οὖδας ἐξ ἄκρων σταθμῶν.
μόνος δ’ ἐλείφθη στῦλος, ῶς ἔδοξέ μοι, 50
δόμων πατρῴων, ἐκ δ’ ἐπικράνων κρμας

ξανθας καθεῖναι, φθέγμα δ’ ανθρωπου λαβειν,
κᾶγῶ τέχνην τήνδ’ ην ἔχω ξενοκτόνον

τιμῶσ’ ὑδραίνειν αὐτὸν ὡς θανούμενον,

