ΙΩΝ 127

ἀνειλείθυιαν, ἐμὰν

Ἀθάναν ἱκετεύω,

Προμηθεῖ Τιτᾶνι λοχευ- 455
θεῖσαν κατ’ ἀκροτάτας

κορυφὰς Διός, ω μάκαιρα Νίκα,

μόλε Πύθιον οἶκον, ·

Ὀλύμπου χρυσέων θαλαμων

πταμένα πρὸς ἀγυιάς, 460
Φοιβήιος ἔνθα γᾶς

μεσσόμφαλος ἑστία

παρὰ χορευομένῳ τρίποδι

μαντεύματα κραίνει,

σύ καὶ παῖς ἆ Λατογενής, 465
δύο θεαὶ δύο παρθένοι,

κασίγνηται σεμναὶ τοῦ Φοίβου.

ἱκετεύσατε δ’, ὦ κόραι,

τὸ παλαιὸν Ἐρεχθέως

γένος εὐτεκνίας χρονίου καθαροῖς 470
μαντεύμασι κῦρσαι.

ὑπερβαλλούσας γὰρ ἔχει α’ντ.
θνατοῖς εὐδαιμονίας

ἀκίνητον ἀφορμάν,

τέκνων οἷς ἂν καρποτρόφοι 475
λάμπωσιν ἐν θαλάμοις

πατρίοισι νεάνιδες ἧβαι,

διαδέκτορα πλοῦτον

ὥς ἕξοντες ἐκ πατέρων

ἑτέροις ἐπὶ τέκνοις. 480
ἀλκά τε γὰρ ἐν κακοῖς

σύν τ’ο εὐτυχίαις φίλον,

δορί τε γᾷ πατρίᾳ φέρει

σωτήριον ἀλκάν.

-Α-ω- - - —mm .- „- -

