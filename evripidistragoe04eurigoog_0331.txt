268 ΟΡΕΣΤΗΣ

ΜΕ. ἔασον· ἐν ε’μαυτῶ τι συννοούμενος,
ὅποι τράπωμαι τῆς τύχης ἀμηχανῶ. 635
ΟΡ. μή νυν πέραινε τὴν δόκησιν, ἀλλ’ ἐμοὺς
λόγους ἀκούσας πρόσθε, βουλεύου τότε.
ΜΕ. λέγ’· ευ γὰρ εἶπας. ἔστι δ’ οὗ σιγὴ λόγου
κρείσσων γένοιτ’ ἄν, ἔστι δ’ οὗ σιγῆς λόγος.
ΟΡ. λέγοιμ’ ἀν ἤδη. τὰ μακρὰ τῶν σμικρῶν λόγων 640
ἐπίπροσθέν ε’στι καὶ σαφῆ μᾶλλον κλύειν.
ἐμοὶ σύ τῶν σῶν, Μενέλεως, μηδὲν δίδου,
ἃ δ’ ἔλαβες· ἀπόδος πατρὸς ἐμοῦ λαβὼν πάρα.
οὐ χρήματ’ εἷπον· χρήματ’, ἢν ψυχὴν ἐμὴν
σῶσῃς, ἅπερ μοι φίλτατ’ ἐστὶ τῶν ἐμῶν. 645
ἀδικῶ· λαβεῖν χρή μ’ ἀντὶ τοῦδε τοῦ κακοῦ
ἄδικόν τι παρὰ σοῦ · καὶ γὰρ Ἀγαμέμνων πατὴρ
ἀδίκως ἀθροίσας Ἑλλάδ’ ἦλθ’ ὑπ’ Ἴλιον,
οὐκ ἐξαμαρτὼν αὐτός, ἀλλ’ ἁμαρτίαν
τῆς σῆς γυναικὸς ἀδικίαν τ’ ίῶμενος. 650
ἓν μὲν τόδ’ ἡμῖν ἀνθ’ ἑνὸς δοῦναί σε χρή.
ἀπέδοτο δ’, ῶς χρὴ τοῖς φίλοισι τούς φίλους,
τὸ σῶμ’ ἀληθῶς, σοὶ παρ’ ἀσπίδ’ ἐκπονῶν,
ὅπως σὺ τὴν σὴν ἀπολάβοις ξυνάορον.
ἀπότισον οὖν μοι ταύτὸ τοῦτ’ ἐκεῖ λαβῶν, 655
μίαν πονήσας ἡμέραν ἡμῶν ὕπερ
σωτήριος στάς, μὴ δέκ’ ἐκπλήσας ἔτη.
α δ’ Αὐλὶς ἔλαβε σφάγι’ ἐμῆς ὁμοσπόρου,
ἐῶ σ’ ἔχειν ταῦθ’ Ἑρμιόνην μὴ κτεῖνε σύ.
δεῖ γάρ σ’ ἐμοῦ πρασσοντος ῶς πράσσω τὰ νῦν 660
πλέον φέρεσθαι, κάμὲ συγγνώμην ἔχειν.
ψυχήν δ’ ἐμὴν δὸς τῷ ταλαιπώρῳ πατρὶ ’
κάμῆς ἀδελφῆς, παρθένου μακρὸν χρόνον ·
θανῶν γάρ οἶκον ὀρφανὸν λείψω πατρός.
ἐρεῖς ἀδύνατον· αὐτὸ τοῦτο· τοὺς φίλους 665

