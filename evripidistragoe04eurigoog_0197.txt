138 ΙΩΝ

οὐκ ἔστι σοι, δέσποιν’, ἐπ’ ἀγκάλαις λαβεῖν
τέκν’ οὐδὲ μαστῷ σῷ προσαρμόσαι ποτέ.
ΚΡ. ὤμοι, θάνοιμι.
ΠΑΙ. θύγατερ. ΚΡ. ὦ τάλαιν’ ἐγώ συμφορᾶς.
ἔλαβον, ἔπαθον ἄχος ἅβιον, ὦ φίλαι.
ΠΑΙ. διοιχόμεσθα, τέκνον. 765
ΚΡ. αἰαῖ αἰαῖ· ’
διανταῖος ἔτυπεν ὀδύνα με πλευ-
μόνων τῶνδ’ ἔσω.
ΠΑΙ. μήπω στενάξῃς, ΚΡ. ἀλλὰ πάρεισι γόοι.
ΠΑΙ. πρὶν ἄν μάθωμεν, ΚΡ. ἀγγελίαν τίνα μοι; 770
ΠΑΙ. εἰ ταύτὰ πράσσων δεσπότης τῆς συμφορᾶς ἱ
κοινωνός ἐστιν, ἦ μόνη σύ δυστυχεῖς.
Χ O. κείνω με’ν, ὦ γεραιέ, παῖδα Λοξίας
ἔδωκεν, ἰδίᾳ δ’ εὐτυχεῖ ταύτης δίχα. 775
ΚΡ. τόδ’ ἐπὶ τῷδε κακὸν ἄκρον ἔλακες ἔλακες
ἄχος ἐμοὶ στένειν.
ΠΑΙ. πότερα δὲ φῦναι δεῖ γυναικὸς ἔκ τινος
τὸν παῖδ’ ὃν εἶπας, ἦ γεγῶτ’ ἑθέσπισενς

ΧΟ. ἤδη πεφυκότ’ ἐκτελῆ νεανίαν 780 θ ’

δίδωσιν αὐτῷ Λοξίας · παρῆ δ’ ἐγώ.
ΚΡ. πῶς φής; ἄφατον ἄφατον ἀναύδητον
λόγον ἐμοὶ θροεῖς.
ΠΑΙ. κᾶμοιγε. πῶς δ’ ὅ χρησμὸς ἐκπεραίνεται 78⁵
σαφέστερόν μοι φράζε, χῶστις ἔσθ’ ὁ παῖς.
ΧΟ. ὅτῳ ξυναντήσειεν ἐκ ναοῦ συθεὶς
πρώτῳ πόσις σός, παῖδ’ ἔδωκ’ αὐτῷ θεός.
ΚΡ. ὀτοτοτοῖ · τὸ δ’ ἐμὸν ἄτεκνον ἄτεκνον ἔλαβεν
ἄρα βίοτον, ἐρημίᾳ δ’ ὀρφανούς 790
δόμους οἰκήσω.
ΠΑΙ. τίς οὖν ἐχρήσθη; τῷ συνῆψ’ ἴχνος ποδὸς
πόσις ταλαίνης; πῶς δὲ ποῦ νιν εἰσιδώνς

,¹

 

