ΕΥΡΙΠΙΔΟΥ

ΙΦΙΓΕΝΕΙΑ H EN ΤΑῩΡΟΙΣ.

 

ΙΦ. Πέλοψ ὁ Ταντάλειος εἰς Πῖσαν μολών
θοαῖσιν-ἵπποις Οἰνομάου γαμεῖ κόρην,
ἐξ ἧς Ἀτρεῦς ἔβλαστεν· Ἀτρέως δὲ παῖς
Μενέλαος Ἀγαμέμνων τε· τοῦ δ’ ἔφυν ἐγώ, ἶ
τῆς Τυνδαρείας θυγατρὸς Ἰφιγένεια παῖς, 5 1
ἣν ἀμφὶ δίναις ἃς θάμ’ Εὔριπος πυκναῖς
αὔραις ἑλίσσων κυανεάν ἅλα στρέφει, ἦ
ἔσφαξεν Ἑλένης εἵνεχ’, ὥς δοκεῖ, πατὴρ ἡ
Ἀρτέμιδι κλειναῖς ἐν πτυχαῖσιν Αὐλίδος.
ἐνταῦθα γὰρ δὴ χιλίων ναῶν στόλον 10
Ἑλληνικὸν συνήγαγ’ Ἀγαμέμνων ἅναξ, ι
τὸν καλλίνικον στέφανον Ἰλίου θέλων

- λαβεῖν Ἀχαιούς, τούς θ’ ὑβρισθέντας γάμους

Ἑλένης μετελθεῖν, Μενέλεῳ χάριν φέρων. ι
δεινῆς τ’ ἀπλοίας πνευμάτων τ’ οὐ τυγχάνων, 15
εἰς ἔμπυρ’ ἦλθε, καὶ λέγει Κάλχας τάδε·
ὦ τῆσδ’ ἀνάσσων Ἑλλάδος στρατηγίας,
Ἀγάμεμνον, οὗ μὴ ναῦς ἀφορμήσῃ χθονός,
πρὶν ἂν κόρην σὴν Ἰφιγένειαν ’Ἄρτεμις
λάβῃ σφαγεῖσαν· ὅ τι γὰρ ἐνιαυτὸς τέκοι· 20 ι
κάλλιστον, εῧξω φωσφόρῳ θύσειν θεᾷ.
παῖδ’ οὖν ἐν οἴκοις σὴ Κλυταιμνήστρα δάμαρ

Χ

