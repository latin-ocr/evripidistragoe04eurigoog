lo.

ΦΟΙΝΙΣΣΛΙ 439

τοσαῦτ’ ἔλεξε· σὸς δὲ Πολυνείκης γόνος 1236
ἐκ τάξεων ῶρουσε κάπῄνει λόγους.

πάντες δ’ ἐπερρόθησαν Ἀργεῖοι τάδε

Κάδμον τε λαὸς ῶς δίκαι’ ἡγούμενοι.

ἐπὶ τοῖσδε δ’ ἐσπείσαντο, κάν μεταιχμίοις 1240
ὅρκους συνῆψαν ἐμμενεῖν στρατηλάται.

ἤδη δ’ ἔκρυπτον σῶμα παγχάλκοις ὅπλοις

δισσοὶ γε’ροντος Οἰδίπου νεανίαι·

φίλοι δ’ ἐκόσμουν, τῆσδε μὲν πρόμον χθονὸς
σπαρτῶν ἀριστῆς, τὸν δὲ Δαναϊδῶν ἄκροι. 1245
στήτην δὲ λαμπρῶ χρῶμά τ’ οὐκ ἠλλαξάτην
μαργῶντ’ ἐπ’ ἀλλήλοισιν ἰέναι δόρυ.
παρεξιόντες δ’ ἄλλος ἄλλοθεν φίλων

λόγοισι θαρσύνοντες ἐξηύδων τάδε·
Πολύνεικες, ἐν σοὶ Ζηνὸς ὀρθῶσαι βρέτας 1250
τρόπαιον ’Ἀργει τ’ εὐκλεᾶ δοῦναι λόγον ·
Ἐτεοκλέα δ’ αὖ · σύ πόλεως ὑπερμαχεῖς,

σύ καλλίνικος γενόμενος σκήπτρων κράτει.

τάδ’ ἠγόρευον παρακαλοῦντες είς μάχην.

μάντεις δὲ μῆλ’ ἔσφαζον, ἐμπύρους τ’ ἀκμὰς 1255
ῥήξεις τ’ ἐνώμων ὑγρότητ’ ἐναντίαν

ἄκραν τε λαμπάδ’, ἢ δυοῖν ὅρους ἔχει, .

νίκης τε σῆμα καὶ τὸ τῶν ἡσσωμένων.

ἀλλ’ εἴ τιν’ ἀλκὴν ἦ σοφοὺς ἔχεις λόγους

ἦ φίλτρ’ ἐπῳδῶν, στεῖχ’, ἐρήτυσον τέκνα 1260
δεινῆς ἁμίλλης, ὥς ὁ κίνδυνος μέγας

[καὶ τᾶθλα δεινά · δάκρυά σοι γενήσεται

δισσοῖν στερείσῃ τῇδ’ ἐν ἡμέρᾳ τέκνοιν].

a} τέκνον ἔξελθ’, Ἀντιγόνη, δόμων πάρος·

οὐκ ἐν χορείαις οὐδὲ παρθενεύμασι -1265
νῦν σοι προχωρεῖ δαιμόνων κατάστασις,

ἀλλ’ ἄνδρ’ ἀρίστω καὶ κασιγνήτω σέθεν

