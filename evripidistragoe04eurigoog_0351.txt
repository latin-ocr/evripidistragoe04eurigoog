288 οΡΕΣΤΗΣ

ΠΤ. εί γὰρ γένοιτο, Φωκέων δ’ ἔλθοι πόλιν
καλοῖσιν ὑμεναίοισιν ἀξιουμένη. 1210
ΟΡ. ἥξει δ’ ἐς οἴκους Ἑρμιόνη τίνος χρόνους
ὥς τᾶλλα γ’ εἶπας, εἴπερ εὐτυχήσομεν,
· κάλλισθ’, ἑλόντες σκύμνον ἀνοσίου πατρός.
· HA. καὶ δὴ πέλας νιν δωμάτων εἶναι δοκῶ·
τοῦ γὰρ χρόνου τὸ μῆκος αὐτὸ συντρέχει. 1215
ΟΡ. καλῶς· σύ μὲν νῦν, σύγγον’ Ἠλέκτρα, δόμων
πάρος μένουσα παρθένου δέχου πόδα ·
φύλασσε δ’ ἦν τις, πρὶν τελευτηθῇ φόνος,
ἢ ξύμμαχός τις ἢ κασίγνητος πατρὸς
ἐλθών ἐς οἴκους φθῇ, γέγωνέ τ’ εἰς δόμους, 1220
ἢ σανίδα παίσασ’ ἦ λόγους πέμψασ’ ἔσω.
ἡμεῖς δ’ ἔσω στείχοντες ἐπὶ τὸν ἔσχατον
ἀγῶν’ ὁπλιζώμεσθα φασγάνῳ χέρας
[Πυλάδη · σὺ γὰρ δὴ συμπονεῖς ἐμοὶ πόνους].
οἷ δῶμα ναίων νυκτὸς ὀρφναίας πάτερ, 1225
καλεῖ σ’ Ὀρέστης παῖς σὸς ἐπίκουρον μολεῖν
[τοῖς δεομένοισι. διὰ σὲ γὰρ πάσχω τάλας
ἀδίκως· προδέδομαι δ’ ὑπὸ κασιγνήτου σέθεν,
δίκαια πράξας· οὗ θέλω δάμαρθ’ ἔλων
κτεῖναι· σὺ δ’ ἡμῖν τοῦδε συλλήπτωρ γενοῦ].1230
ΗΛ. ὦ πάτερ , ίκοῦ δῆτ’, εἰ κλύεις εἴσω χθονὸς
τέκνων καλούντων, οἳ σέθεν θνήσκουσ’ ὕπερ.
Π Τ. ὦ συγγένεια πατρὸς ἐμοῦ, κάμὰς λιτάς,
Ἀγάμεμνον, εἰσάκουσον, ἔκσωσον τέκνα.
ΟΡ. ἔκτεινα μητέρ’ , ΠΤ. ἡψάμην δ’ ἐγὼ ξίφους. 1235
HA. ἐγώ δ’· ἐπενεκέλευσα κᾶπέλυσ’ ὄκνου.
ΟΡ. σοί, πάτερ, ἀρήγων. ΗΛ. οὐδ’ ἐγώ προύδωκά σε.
ΠΥ. οὔκουν ὀνείδη τάδε κλύων ῥύσει τέκνοις
ΟΡ. δακρύοις κατασπένδω σ’. ΗΛ. έγῶ δ’ οἴκτοισί γε.
Π Τ. παύσασθε, καὶ πρὸς ἔργον ἐξορμώμεθα. 1240

 

 

 

