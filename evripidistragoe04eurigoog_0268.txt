ΜΗ ΔΕΙᾹ 209

ναίεις χθονί, τᾶς ἀνάνδρου 435
κοίτας ὀλέσασα λέκτρον,

τάλαινα, φυγὰς δὲ χώρας

ἄτιμος ἐλαύνει.

, βέβακε δ’ όρκων χάρις, οὐδ’ ἔτ’ αίδως ἀντ.
Ἑλλάδι τᾷ μεγάλᾳ μένει, αἰθερία δ’ ἀνέπτα. 440
σοὶ δ’ ουτε πατρὸς δόμοι,
δύστανε, μεθορμίσασθαι
μόχθων πάρα, σῶν τε λέκτρων
ἄλλα βασίλεια κρείσσων
δόμοις ἐπανέστα. 445

ΙΑ. οὐ νῦν κατεῖδον πρῶτον ἀλλὰ πολλάκις
τραχεῖαν ὀργὴν ὥς ἀμήχανον κακόν.
σοὶ γὰρ παρὸν γῆν τήνδε καὶ δόμους ἔχειν
κούφως φερούσῃ κρεισσόνων βουλεύματα,
λόγων ματαίων εἵνεκ’ ἐκπεσεῐ χθονός. 450
κάμοὶ μὲν οὐδὲν πρᾶγμα · μὴ παύσῃ ποτὲ
λέγουσ’ Ἰάσων ὥς κάκιστός ἐστ’ ἀνήρ ’
ἃ δ’ εἰς τυράννους ἐστί σοι λελεγμένα,
πᾶν κέρδος ἡγοῦ ζημιουμένη φυγῇ.
κάγὼ μὲν ἀεὶ βασιλέων θυμουμένων 455
ὀργὰς ἀφῄρουν καί σ’ ἐβουλόμην μένειν·
σὺ δ’ οὐκ ἄνίεις μωρίας, λέγουσ’ ἀεὶ
κακῶς τυράννους· τοιγὰρ ἐκπεσεῖ χθονός.
ὅμως δὲ κᾶκ τῶνδ’ ούκ ἀπειρηκώς φίλοις
ἥκω, τὸ σὸν δὲ προσκοπούμενος, γύναι, 460
ὡς μήτ’ ἀχρήμων σὺν τέκνοισιν ἐκπέσῃς
μήτ’ ἐνδεής του. [πόλλ’ ἐφέλκεται φυγὴ
κακα ξύν αὐτῇ] καὶ γὰρ εἰ σύ με στυγεῖς,
οὐκ α“ν δυναίμην σοὶ κακῶς φρονεῖν ποτε.
ΜΗ. ω παγκάκιστε, τοῦτο γάρ σ’ εἰπεῖν ἔχω 465

γλωσσῃ μέγιστον εἰς ἀνανδρίαν κακόν,
Evam. vot. ΙΙ. 14

