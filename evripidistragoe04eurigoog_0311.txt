250

ΕΛ.

ΟΡΕΣΤΗΣ

ἀκταῖσιν ὁρμεῖ, δαρὸν ἐκ Τροίας χρόνον 55
ἄλαισι πλαγχθείς · τὴν δὲ δὴ πολύστονον
Ἑλένην, φυλάξας νύκτα , μή τις εἰσιδὼν

μεθ’ ἡμέραν στείχουσαν, ὦν ὑπ’ Ἰλίῳ

παῖδες τεθνᾶσιν, εἰς πέτρων ἔλθῃ βολάς,
προύπεμψεν εἰς δῶμ’ ἡμέτερον· ἔστιν δ’ ἔσω 60
κλαίουσ’ ἀδελφὴν συμφοράν τε δωμάτων.

ἔχει δὲ δή τιν’ ἀλγέων παραψυχήν·

ἣν γὰρ κατ’ οἴκους ἔλιφ’, ὅτ’ ἐς Τροίαν ἔπλει,
παρθένον ἐμῇ τε μητρὶ παρέδωκεν τρέφειν
Μενέλαος ἀγαγών Ἑρμιόνην Σπάρτης ἄπο, 65

. ταύτῃ γέγηθε κάπιλήθεται κακῶν.

βλέπω δὲ πᾶσαν εἰς ὁδόν, πότ’ ὄψομαι

Μενέλαον ἥκονθ’ ’ ὥς τά γ’ ἀλλ’ ἐπ’ ἀσθενοῦς
ῥοπῆς ὀχούμεθ’, ἤν τι μὴ κείνου πάρα

σωθῶμεν. ἄπορον χρῆμα δυστυχῶν δόμος. 70
οἷ παῑ Κλυταιμνήστρας τε κάγαμέμνονος,
παρθένε μακρὸν δὴ μῆκος Ἠλέκτρα χρόνου,
πῶς, ὦ τάλαινα, σύ τε κασίγνητός τε σὸς
τλήμων Ὀρέστης μητρὸς ὅδε φονεὺς ἔφυ;
προσφθέγμασιν γάρ ού μιαίνομαι σέθεν, 75
εἰς Φοῖβον ἀναφέρουσα τὴν ἁμαρτίαν.

καίτοι στένω γε τὸν Κλυταιμνήστρας μόρον

ἐμῆς ἀδελφῆς, ἥν, ἐπεὶ πρὸς Ἴλιον

ἔπλευσ’ ὅπως ἔπλευσα θεομανεῖ πότμῳ, ,
οὐκ εἶδον, ἀπολειφθεῖσα δ’ αἰάζω τύχας. 80 ⁴

HA. Ἑλένη, τί σοι λέγοιμ’ ἀν ἅ γε παροῦσ’ ὁρᾷς,

ἐν συμφοραῖσι τὸν Ἀγαμέμνονος γόνον;
ἐγώ μὲν ἄυπνος πάρεδρος ἀθλίῳ νεκρῷ,
νεκρὸς γὰρ οὗτος εἵνεκα σμικρᾶς ῥοπῆς,
θάσσω’ τὰ τούτου δ’ ούκ ὀνειδίζω κακά. 85

