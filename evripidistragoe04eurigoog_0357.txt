294

XO.
ΦΡ.

ΟΡΕΣΤΗΣ

ἔρροι τᾶς ἡσύχου προνοί-

ας κακοῦργος ὤν.

οἳ δὲ πρὸς θρόνους ἔσω

μολόντες ἇς ἔγημ’ ὁ τοξότας Πάρις

γυναικός, ὄμμα δακρύοις 1410
πεφυρμένοι, ταπεινοὶ

ἕζονθ’, ὃ μὲν τὸ κεῖθεν, ὃ δὲ

τὸ κεῖθεν, ἄλλος ἄλλοθεν πεφραγμένοι.

περὶ δὲ γόνυ χέρας ἱκεσίους

ἔβαλον ἔβαλον Ἑλένας ἄμφω. 1415
ἀνὰ δὲ δρομάδες ἔθορον ἔθορον

ἀμφίπολοι Φρύγες ·

προσεῖπε δ’ ἄλλος ἄλλον πεσών ἐν φόβῳ,

μή τις εἴη δόλος.

κάδόκει τοῖς μὲν οὗ, 1420
τοῖς δ’ ἐς ἀρκυστάταν

μηχανὰν ἐμπλέκειν

παῖδα τὰν Τυνδαρίδ’ ὁ

μητροφόντας δράκων.

σύ δ’ ἦσθα ποῦ τότ’; ἦ πάλαι φεύγεις φόβῳ; 1425
Φρυγίοις ἔτυχον Φρυγίοισι νόμοις

παρὰ βόστρυχον αὔραν αὔραν

Ἑλένας Ἑλένας εύπᾶγι κύκλῳ

πτερίνῳ πρὸ παρηίδος ᾄσσων

βαρβάροις νόμοισιν. 1430
ἃ δὲ λίνον ἠλακάτᾳ

δακτύλοις ἕλισσε,

νῆμά θ’ ἵετο πέδῳ, Α

σκύλων Φρυγίων ἐπὶ τύμβον ἀγάλματα
συστολίσαι χρῄζουσα λίνῳ, 1435
φάρεα πορφύρεα, δῶρα Κλυταιμνήστρᾳ.
προσεῖπεν δ’ Ὀρέστας

