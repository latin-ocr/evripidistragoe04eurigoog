ΕΥΡΙΠΙΔΟΥ
Κ Y K A Ω Ψ.

 

ΕΗΓ. Ὦ, Βρόμιε, διὰ σὲ μυρίους ἔχω πόνους
νῦν χῶτ’ ἐν ἥβῃ τούμὸν ηὕθένει δέμας·
πρῶτον μὲν ἡνίκ’ ἐμμανὴς”Ηρας ὕπο
Νύμφας ὀρείας ἐκλιπὼν ᾤχου τροφούς·
ἔπειθ’ ὅτ’ ἀμφὶ γηγενῆ μάχην δορὸς 5
ἐνδέξιος σῷ ποδὶ παρασπιστὴς γεγώς
Ἐγκέλαδον ἰτέαν μέσην θενών δορὶ
ἔκτεινα. φέρ’ ἴδω, τοῦτ’ ίδών ὄναρ λέγως
οὐ μὰ Δί’, ἐπεὶ καὶ σκῦλ’ ἔδειξα Βακχίῳ.
καὶ νῦν ἐκείνων μείζον’ §gamo-5 πόνον. 10
ἐπεὶ γὰρ ’Ἠρα σοι γένος Τυρσηνικόν
λῃστῶν ἐπῶρσεν, ὥς ὃδηθείης μακράν,
ἐγώ πυθόμενος σὺν τέκνοισι ναυστολῶ
σέθεν κατὰ ζήτησιν. ἐν πρύμνῃ δ’ ἄκρᾳ
αὐτὸς λαβὼν ηὕθυνον ἀμφῆρες δόρυ, 15
παῖδές τ’ ἐρετμοῖς ἥμενοι, γλαυκὴν ἅλα
ῥοθίοισι λευκαίνοντες, ἐζήτουν σ’, ἅναξ.
ἥδη δὲ Μαλέας πλησίον πεπλευκότας
ἀπηλιώτης ἄνεμος ἐμπνεύσας δορὶ
ἐξέβαλεν ἡμᾶς τήνδ’ ἐς Αἰτναίαν πέτραν, 20
ἵν’ οἰ μονῶπες ποντίου παῖδες θεοῦ
Κύκλωπες οίκοῦσ’ ἄντρ’ ἔρημ’ ἀνδροκτόνοι.

