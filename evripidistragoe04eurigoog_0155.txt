ΙΦΙΓΕΝΕῙΑ Η ΕΝ ΤΑΤΡΟΙΣ

ποθοῦσ’ ’Ἄρτεμιν ὀλβίαν,
ἃ παρὰ Κύνθιον ὄχθον οἰκεῖ
φοίνικά θ’ ἁβροκόμαν
δάφναν τ’ εύερνέα καὶ 1100
γλαυκᾶς θαλλὸν ἱρὸν ἐλαίας,
Λατοῦς ὠδῖνα φίλαν,
λίμναν θ’ εἱλίσσουσαν ὕδωρ
κύκλιον, ἔνθα κύκνος μελῳ-
δὸς Μούσας θεραπεύει. 1105
ὦ πολλαὶ δακρύων λιβάδες, ἀντ.
αἳ παρηίδας εἰς ἐμὰς
ἔπεσον, ἁνίκα πύργων
ὀλλυμένων ἐπὶ ναυσὶν ἔβαν
πολεμίων ἐρετμοῖσι καὶ λόγχαις. 1110
ζαχρύσου δὲ δι’ ἐμπολᾶς ·
νᾶσον βάρβαρον ἦλθον,
ἐν ᾇ τᾶς Ἑλλανοφόνου
θεᾶς ἀμφίπολον κόραν
παῖδ’ Ἀγαμεμνονίαν λατρεύω 1115
βωμούς τε μηλοθύτους,
“ ζηλοῦσ’ ἄταν διὰ παν-
τὸς δυσδαίμον’ · ἐν γὰρ ἀνάγκαις
ού κάμνει σύντροφος ὢν
μεταβάλλει δυσδαιμονία · 112⁰
τὸ δὲ μετ’ εὐτυχίαν κακοῦ-
σθαι θνατοῖς βαρὺς αἰών.
καὶ σὲ μέν, πότνι’, Ἀργεία στρ.
πεντηκόντορος οἶκον ἄξει ·
συρίζων δ’ ὁ κηροδέτας - 1125
κάλαμος οὐρείου Πανὸς
κώπαις ἐπιθωΰξει,
1123 - 113⁷ = 1138 - 1151

