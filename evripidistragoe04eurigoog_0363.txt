300 ΟΡΕΣΤΗΣ

λάβωμεν, ᾖ δεῖ ξυνθανεῖν ε’μῇ χερὶ 1565
τοὺς διολέσαντας τὴν ἐμὴν ξυνάορον.
ΟΡ. οὗτος σύ, κλῄθρων τῶνδε μὴ ψαύσῃς χερί,
Μενέλαον εἷπον, ὃς πεπύργωσαι θράσει ·
ἦ τῷδε θριγκῷ κρᾶτα συνθραύσω σέθεν,
ῥήξας παλαιὰ γεῖσα,τεκτόνων πόνον. 1570
μοχλοῖς δ’ ἄραρε κλῇθρα, σῆς βοηδρόμου
σπουδῆς ἅ σ’ εἴρξει, μὴ δόμων εἴσω περᾶν.
ME. ἔα, τί χρῆμα; λαμπάδων ὁρῶ σέλας,
δόμων δ’ ἐπ’ ἄκρων τούσδε πυργηρουμένους,
ξίφος δ’ ἐμῆς θυγατρὸς ἐπίφρουρον δέρῃ. 1575
ΟΡ. πότερον ἐρωτᾶν ἢ κλύειν ἐμοῦ θέλεις;
ME. οὐδέτερ’ · ἀνάγκη δ’, ὥς ἔοικε, σοῦ κλύειν.
ΟΡ. μέλλω κτανεῖν σου θυγατέρ’, εἰ βούλει μαθεῖν.
ΜΕ. Ἑλένην φονεύσας ἐπὶ φόνῳ πράσσεις φόνον;
ΟΡ. εἰ γὰρ κατέσχον μὴ θεῶν κλεφθεὶς ὕπο. 1580
ΜΕ. άρνεῖ κατακτὰς κάφ’ ὕβρει λέγεις τάδε; ’
’ ΟΡ. λυπράν γε τὴν ἄρνησιν· εἰ γὰρ ὤφελον
ME. τί χρῆμα δρᾶσαι ; παρακαλεῖς γὰρ εἰς φόβον.
ΟΡ. τὴν Ἑλλάδος μιάστορ’ εἰς Ἅιδου βαλεῖν.
ΜΕ. ἀπόδος δάμαρτος νέκυν, ὅπως χώσω τάφῳ. 1585
ΟΡ. θεοὺς άπαίτει · παῖδα δὲ κτενῶ σέθεν.
ME. ὁ μητροφόντης ἐπὶ φόνῳ πράσσει φόνον.
ΟΡ. ο πατρὸς ἀμύντωρ, ον συ προύδωκας θανεῖν.
ΜΕ. οὐκ ἤρκεσέν σοι τὸ παρὸν αἷμα μητέρος;
ΟΡ. οὐκ αν κάμοιμι τὰς κακας κτείνων ἀεί. 1590
ME. η ςκαὶ σύ, Πυλάδη , τοῦδε κοινωνεῖς φόνου;
ΟΡ. φησὶν σιωπων · ἀρκέσω δ’ ἐγω λέγων.
ΜΕ. ἀλλ’ οῧτι χαίρων, ’ἦν γε μὴ φύγῃς πτεροῖς.
ΟΡ. οὖ φευξόμεσθα· πυρὶ δ ’ ἀνάψομεν δόμους.
ΜΕ. ἦ γὰρ πατρῷον δῶμα πορθήσεις τόδε; 1595
ΟΡ. ὦς μή γ’ ἔχῃς σύ, τήνδ’ ἐπισφάξας πυρί.

