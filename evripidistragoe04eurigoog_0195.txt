136 ΙΩΝ

πόσιν, ἐν ᾧ τὰ πάντ’ ἔχουσ’ ἐλπίδων
μέτοχος ἦν τλάμων;
νῦν δ’ ἢ μὲν ἔρρει συμφοραῖς, ὃ δ’ εὐτυχεῖ,
πολιὸν εἰσπεσοῦσαι γῆρας, πόσις δ’ 700
ἀτίετος φίλων.
μέλεος, ὃς θυραῖος ἐλθών δόμους
μέγαν ἐς ὄλβον οὐκ ἔσωσεν τύχας.
ὄλοιτ’ ὄλοιτο
πότνιαν ἐξαπαφὼν ἐμάν · 705
καὶ θεοῖσιν μὴ τύχοι
καλλίφλογα πέλανον ἐπὶ
πυρὶ καθαγνίσας · τὸ δ’ ἐμὸν εἴσεται
* * * * * 710
* * τυραννίδος φίλα.
’ἤδη πέλας δείπνων κυρεῖ
παῖς καὶ πατὴρ νέος νέων.
ἰω δειράδες Παρνασοῦ πέτρας
ἔχουσαι σκόπελον ούράνιόν θ’ ἕδραν, 715
ἴνα Βάκχιος ἀμφιπύρους ἀνέχων πεύκας
λαιψηρά πηδᾷ νυκτιπόλοις ἅμα σὺν Βάκχαις.
μή τί ποτ’ εἰς ἐμὰν πόλιν ἵκοιθ’ ὁ παῖς,
νέαν δ’ ἁμέραν ἀπολιπων θάνοι. 720
στενομένα γὰρ αν πόλις ἔχοι σκῆψιν
ξενικὸν εἰσβολάν.
αλις ὁ πάρος ἀρχαγὸς ων
Ἐρεχθεὺς αναξ.
ΚΡ. ὦ πρέσβυ παιδαγώγ’ Ἐρεχθέως πατρὸς 72⁵
τούμοῦ ποτ’ ὄντος, ἡνίκ’ ἦν ἔτ’ ἐν φάει,
ἔπαιρε σαυτὸν πρὸς θεοῦ χρηστήρια,
ὥς μοι συνησθῇς, εἴ τι Λοξίας ἅναξ
θέσπισμα παίδων εἰς γονὰς ἐφθέγξατο ·
σῦν τοῖς φίλοις γὰρ ἡδὺ μὲν πράσσειν καλῶς · ⁷30

