150 ΙΩΝ

Ἀμαζόνων σκυλεύματ’ ἤνεγκεν θεῷ. 1145
ἐνῆν δ’ ὑφανταὶ γράμμασιν τοιαίδ’ ὑφαί ·
Οὐρανὸς ἀθροίζων ἄστρ’ ἐν αἰθέρος κύκλῳ ·
ἵππους μὲν ἤλαυν’ εἰς τελευταίαν φλόγα

‘'HI-cog, ἐφέλκων λαμπρὸν Ἑσπέρου φάος.
μελάμπεπλος δὲ Νὺξ ἀσείρωτον ζυγοῖς 1150
ὄχημ’ ἔπαλλεν· ἄστρα δ’ ὡμάρτει θεᾷ.

Πλειὰς μὲν ᾔει μεσοπόρου δι’ αἰθέρος,

ὅ τε ξιφήρης Ὠρίων · ὕπερθε δὲ

’Ἄρκτος στρέφουσ’ οὐραῖα χρυσήρει πόλῳ.

κύκλος δὲ πανσέληνος ἠκόντιζ’ ἄνω 1155
μηνὸς διχήρης, Ὑάδες τε ναυτίλοις

σαφέστατον σημεῖον, ἦ τε φωσφόρος

Ἕως διώκουσ’ ἄστρα. τοίχοισιν δ’ ἔπι

ἤμπισχεν ἄλλα βαρβάρων ὑφάσματα,

εὐηρέτμους ναῦς ἀντίας Ἑλληνίσιν, 1160
καὶ μιξόθηρας φῶτας ἱππείας τ’ ἄγρας

ἐλάφων λεόντων τ’ ἀγρίων θηράματα.

κατ’ εἰσόδους δὲ Κέκροπα θυγατέρων πέλας
σπείραισιν εἱλίσσοντ’, Ἀθηναίων τινὸς
ἀνάθημα, χρυσέους τ’ έν μέσῳ συσσιτίῳ 1165
κρατῆρας ἔστησ’ · έν δ’ ἄκροισι βὰς ποσὶ

κῆρυξ ἀνεῖπε τὸν θέλοντ’ ἐγχωρίων

ἐς δαῖτα χωρεῖν. ὦς δ’ ἐπληρώθη στέγη,
στεφάνοισι κοσμηθέντες εὐόχθου βορᾶς

ψυχὴν ἐπλήρουν. ὥς δ’ ἀνεῖσαν ἡδονήν, 1170
* * παρελθών πρέσβυς εἰς μέσον πέδον ·

ἔστη, γέλων δ’ ἔθηκε συνδείπνοις πολύν,
πρόθυμα πράσσων· ἔκ τε γὰρ κρωσσῶν ὕδωρ
χεροῖν ἔπεμπε νίπτρα κάξεθυμία

σμύρνης ἱδρῶτα χρυσέων τ’ ἐκπωμάτων 1175
ἦρχ’, αὐτὸς αὐτῷ τόνδε προστάξας πόνον.

