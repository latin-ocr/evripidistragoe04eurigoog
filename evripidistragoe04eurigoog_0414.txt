ΤΡΩΙΑΔΕΣ 347

ἐγὼ δέ, νικῶμαι γὰρ Ἀργείας θεᾶς

’Ἠρας Ἀθάνας θ’, αἳ συνεξεῖλον Φρύγας,

λείπω τὸ κλεινὸνἼλιον βωμούς τ’ ἐμούς· 25
ἐρημία γὰρ πόλιν ὅταν λάβῃ κακή,

νοσεῖ τὰ τῶν θεῶν οὐδὲ τιμᾶσθαι θέλει.

πολλοῖς δὲ κωκυτοῖσιν αἰχμαλωτίδων

βοᾷ Σκάμανδρος δεσπότας κληρουμένων.

καὶ τὰς μὲν Ἀρκάς, τὰς δὲ Θεσσαλὸς λεὼς 30
εἴληχ’ Ἀθηναίων τε Θησεῖδαι πρόμοι. “

ὅσαι δ’ ἄκληροι Τρῳάδων, ὑπὸ στέγαις

ταῖσδ’ εἰσὶ τοῖς πρώτοισιν ἐξῃρημέναι

στρατοῦ , σὺν αὐταῖς δ’ ἡ Λάκαινα Τυνδαρὶς
Ἑλένη, νομισθεῖσ’ αἰχμάλωτος ἐνδίκως. 35
τὴν δ’ ἀθλίαν τήνδ’ εἴ τις εἰσορᾶν θέλει,
πάρεστιν *Εκάβη κειμένη πυλῶν πάρος

δάκρυα χέουσα πολλὰ καὶ πολλῶν ὕπερ ·

ᾖ παῖς μὲν ἀμφὶ μνῆμ’ Ἀχιλλείου τάφου

οἰκτροὶ τέθνηκε τλημόνως Πολυξένη, 40
φροῦδος δὲ Πρίαμος καὶ τέκν’ · ἣν δὲ παρθένον

’ μεθῆκ’ Ἀπόλλων δρομάδα Κασάνδραν ἅναξ,

τὸ τοῦ θεοῦ τε παραλιπών τό τ’ εὐσεβὲς

γαμεῖ βιαίως σκότιον Ἀγαμέμνων λέχος. ”

ἀλλ’ οἷ ποτ’ εὐτυχοῦσα, χαῖρέ μοι, πόλις 45
ξεστόν τε πύργωμ’· εἴ σε μὴ διώλεσε

· Παλλὰς Διὸς παῖς, ἦσθ’ ἂν ἐν βάθροις ἔτι.

ΑΘ.

ΠΟ.

ΑΘ.

ἔξεστι τὸν γένει μὲν ἄγχιστον πατρὸς

μέγαν δὲ δαίμον’ ἐν θεοῖς τε τίμιον

λύσασαν ἔχθραν τὴν πάρος προσεννέπειν; 50
ἔξεστιν· ἀί γὰρ συγγενεῖς ὁμιλίαι,

ἄνασσ’ Ἀθάνα, φίλτρον οὐ σμικρὸν φρενῶν.
ἐπῄνεσ’ ὀργὰς ἠπίους· φέρω δὲ σοὶ

κοινοὺς ἐμαυτῇ τ’ εἰς μέσον λόγους, ἄναξ.

