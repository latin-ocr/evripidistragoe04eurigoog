266

οΡΕΣΤΗΣ

ἐπίκλημ’ ἐχούσαις ὅ τι τύχοι. δράσας δ’ ἐγώ 570
δείν’, ὥς σύ κομπεῖς, τόνδ’ ἔπαυσα τόν νόμον.
μισῶν δὲ μητέρ’ ἐνδίκως ἀπώλεσα,

ἣτις μεθ’ ὅπλων ἄνδρ’ ἀπόντ’ ἐκ δωμάτων
πάσης ὑπὲρ γῆς Ἑλλάδος στρατηλάτην

προύδωκε κούκ ἔσωσ’ ἀκήρατον λέχος· 575
ἐπεὶ δ’ ἆμαρτοῦσ’ ᾔσθετ’, οὐχ αὐτῇ δίκην
ἐπέθηκεν, ἀλλ’ ὥς μὴ δίκην δοίη πόσει,
ἐζημίωσε πατέρα κάπέκτειν’ ἐμόν.

πρὸς θεῶν, ἐν οὐ καλῷ μὲν ἐμνήσθην θεῶν,
φόνον δικάζων, εί δὲ δὴ τὰ μητέρος 580
σιγῶν ἐπῄνουν, τί μ’ ἄν ἔδρασ’ ὁ κατθανων;
οὐκ ἀν με μισῶν ἀνεχόρευ’ Ἐρινύσιν;

ἦ μητρὶ μὲν πάρεισι σύμμαχοι θεαί,

τῷ δ’ οὐ πάρεισι μᾶλλον ἠδικημένῳς

σύ τοι φυτεύσας θυγατέρ’, ὦ γέρον, κακὴν 585
ἀπώλεσάς με· διὰ τὸ γὰρ κείνης θράσος

πατρὸς στερηθείς, ἐγενόμην μητροκτόνος.

ὁρᾷς Ὀδυσσέως ἄλοχον· οὐ κατέκτανε
Τηλέμαχος· οὐ γάρ ἐπεγάμει πόσει πόσιν,

μένει δ’ έν οἴκοις ὑγιὲς εὐνατήριον. 590
ὁρᾷς, Ἀπόλλων ὂς μεσομφάλους ἕδρας

ναίων βροτοῖσι στόμα νέμει σαφέστατον,

[ᾦ πειθόμεσθα πάνθ’ ὅσ’ ἂν κεῖνος λέγῃ ,]
τούτῳ πιθόμενος τὴν τεκοῦσαν ἔκτανον.

ἐκεῖνον ἡγεῖσθ’ ἀνόσιον [καὶ κτείνετε· 595
ἐκεῖνος ἥμαρτ’, οὐκ ἐγώ] . τί χρῆν με δρᾶν 3 .

ἦ οὐκ ἀξιόχρεως ὁ θεὸς ἀναφέροντί μοι

μίασμα λῦσαι 3 ποῖ τις οὖν ἔτ’ ἀν φύγοι,

εἰ μὴ ὁ κελεύσας ρ”ύσεταί με μὴ θανεῖν;

ἀλλ’ ως μὲν οὐκ εὖ μὴ λέγ’ εἴργασται τάδε, 600
ἡμῖν δὲ τοῖς δράσασιν οὐκ εὐδαιμόνως.

