XO.

ΡΗΣΟΣ 311

ὁπλίζου χέρα, συμμάχων, στρ.

Ἕκτορ , βᾶθι πρὸς εὐνάς,

ὄτρυνον ἔγχος ἀείρειν, ἀφύπνισον, 25
πέμπε φίλους ἰέναι ποτὶ σὸν λόχον,

ἁρμόσατε ψαλίοις ἵππους.

τίς εἷσ’ ἐπὶ Πανθοΐδαν,

ἦ τὸν Εὐρώπας, Λυκίων ἀγὸν ἀνδρῶν;

ποῦ σφαγίων ἔφοροι; 30
ποῦ δὲ γυμνήτων μόναρχοι;

τοξοφόροι δὲ Φρυγῶν

ζεύγνυτε κερόδετα τόξα νευραῖς.

ΕΚ. τὰ μὲν ἀγγέλλεις δείματ’ ἀκούειν,

ΧΟ.

τὰ δὲ θαρσύνεις, κούδὲν καθαρῶς· 35
ἀλλ’ ἦ Κρονίου Πανὸς τρομερᾷ

μάστιγι φοβεῖς [φυλακὰς δὲ λιπών

κινεῖς στρατιάν ·] τί θροεῖς; τί σε φῶ

νέον ἀγγέλλειν; πολλὰ γὰρ είπών

οὐδὲν τρανῶς ἀπέδειξας. 40
πύρ’ αἴθει στρατὸς Ἀργόλας, ἀντ.

Ἕκτορ , πᾶσαν ἀν’ ὄρφναν,

διιπετῆ δὲ νεῶν πυρσοῖς σταθμά.

πᾶς δ’ Ἀγαμεμνονίαν προσέβα στρατὸς

ἐννύχιος θορύβῳ σκηνάν, 45
νέαν τιν’ ἐφιέμενοι

βάξιν. οὐ γάρ πω πάρος οἷδ’ ἐφοβήθη
ναυσιπόρος στρατιά.

σοὶ δ’, ὑποπτεύων τὸ μέλλον,

ἤλυθ’όν αγγελος, ως 50
μήποτέ τιν’ ἐς ἐμὲ· μέμψιν εἴπῃς.

ΕΚ. εἰς καιρόν ἦλθες, καίπερ ἀγγέλλων φόβον·

ανδρες γαρ ἐκ γῆς τῆσδε νυκτέρω πλάτῃ
23 -· 33 == 41 -51

