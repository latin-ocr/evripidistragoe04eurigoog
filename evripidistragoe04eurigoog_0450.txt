ΕΚ.

ΤΡΩΙΑΔΕΣ 383

ὦς σύντομ’ ἡμῖν τάπ’ ἐμοῦ τε κᾶπό σοῦ

είς ἓν ξυνελθόντ’ οἴκαδ’ ὁρμήσῃ πλάτην. 1155
θέσθ’ ἀμφίτορνον ἀσπίδ’ Ἕκτορος πέδῳ,

λυπρὸν θέαμα κοῦ φίλον λεύσσειν ε’μοί.

ὦ μείζον’ ὄγκον δορὸς ἔχοντες ἢ φρενῶν,

τί τόνδ’, Ἀχαιοί, παῖδα δείσαντες φόνον

καινὸν διειργάσασθε; μὴ Τροίαν ποτὲ 1160
πεσοῦσαν ὀρθώσειενς οὐδὲν ἦτ’ ἄρα ·

ὅθ’ Ἕκτορος μὲν εὐτυχοῦντος εἰς δόρυ
διολλύμεσθα μυρίον τ’ ἄλλης χερός ·

πόλεως δ’ ἁλούσης καὶ Φρυγῶν ἐφθαρμένων
βρέφος τοσόνδ’ ἐδείσατ’; οὐκ αἰνῶ φόβον, 1165
ὅστις φοβεῖται μὴ διεξελθών λόγῳ.

ὦ φίλταθ’, ὥς σοι θάνατος ἦλθε δυστυχής.

εἰ μὲν γαρ ἔθανες πρὸ πόλεως, ἥβης τυχών
γάμων τε καὶ τῆς ἰσοθέου τυραννίδος,

μακάριος ἦσθ’ ἄν, εἴτι τῶνδε μακάριον. 1170
νῦν δ’ αὕτ’ ίδων μὲν γνούς τε τῇ ψυχῇ, τέκνον,
οὐκ οἶσθ’, ἐχρήσω δ’ οὐδὲν ἐν δόμοις ἔχων.
δύστηνε, κρατὸς ὥς σ’ ἔκειρεν ἀθλίως

τείχη πατρῷα, Λοξίου πυργώματα,

ὃν πόλλ’ έκήπευσ’ ἡ τεκοῦσα βόστρυχονο 1175
φιλήμασίν τ’ ἔδωκεν, ἔνθεν ἐκγελᾷ

ὀστέων ῥαγέντων φόνος, ἵν’ αἰσχρὰ μὴ λέγω.

τό χεῖρες, ὥς είκούς μὲν ἡδείας πατρὸς

κέκτησθ’, ἐν ἄρθροις δ’ ἔκλυτοι πρόκεισθε νῦν.
ὦ πολλὰ κόμπους ἐκβαλὸν φίλον στόμα, 1180
ὄλωλας, ἐψεύσω μ’, ὅτ’ εἰσπίπτων λέχος,

ὦ μῆτερ, ηὔδας, ἦ πολύν σοι βοστρύχων
πλόκαμον κεροῦμαι πρὸς τάφον θ’ ὁμηλίκων
κώμους ἐπάξω, φίλα διδοῦς προσφθέγματα.

σύ δ’ οὐκ ἔμ’, ἀλλ’ ἐγω σὲ τὸν νεώτερον 1185

