ΜΙΙΔΕΙΑ 205

[τοῖσδ’ αὖ προσάντης · εἰμὶ δ’ οὐκ ἄγαν σοφή] 305
σὺ δ’ αὖ φοβεῖ με· μή τι πλημμελὲς πάθῃς;

οὐχ οἷδ’ ἔχει μοι, μὴ τρέσῃς ἡμᾶς, Κρέον,
ὥστ’ εἰς τυράννους ἄνδρας ἐξαμαρτάνειν,
τί γὰρ σύ μ’ ἠδίκηκας; ἐξέδου κόρην

ὅτῳ σε θυμὸς ἦγεν. ἀλλ’ ἐμὸν πόσιν

μισῶ · σὺ δ’, οἶμαι, σωφρονῶν ἔδρας τάδε.
καὶ νῦν τὸ μὲν σόν οὗ φθονῶ καλῶς ἔχειν,

νυμφεύετ’, εὖ πράσσοιτε· τήνδε δὲ χθόνιε-ιε
ἐᾶτέ μ’ οἰκεῖν· καὶ γὰρ ἠδικημένοι
σιγησόμεσθα, κρεισσόνων νικώμενοι.

ΚΡ. λέγεις ἀκοῦσαι μαλθάκ’, ἀλλ’ εἴσω qopevcffiv

ὀρρωδία μοι μή τι βουλεύῃς κακόν,
τοσῷδε δ’ ἧσσον ἢ πάρος πέποιθά σοι·
γυνὴ γὰρ ὀξύθυμος, ιῑῗς δ’ αὕτως ἀνήρ,
ῥᾴων φυλάσσειν ἦ σιωπηλὸς σοφός.
ἀλλ’ ἔξιθ’ ὥς τάχιστα, μὴ λόγους λέγε·
ὦς ταῦτ’ ἄραρε, κούκ ἔχεις τέχνην ὅπως
μενεῖς παρ’ ἡμῖν οὖσα δυσμενὴς ἐμοί.

ΜΗ. μή , πρός σε γονάτων τῆς τε νεογάμου κόρης-

ΚΡ. λόγους άναλοϊς· οὐ γὰρ οὖν πείσεις ποτέ.
ΜΗ. ἀλλ’ ἐξελᾷς με κούδὲν αἰδέσει λιτάς;
KP. φιλῶ γάρ οὐ σὲ μᾶλλον ἦ δόμους ἐμούς.
ΜΗ. ὦ πατρίς, ὥς σου κάρτα νῦν μνείαν ἔχω.
ΚΡ. πλὴν γὰρ τέκνων ἔμοιγε φίλτατον πόλις.
ΜΗ. φεῦ φεῦ, βροτοῖς ἔρωτες ὥς κακὸν μέγα.
ΚΡ. ὅπως ἄν, οἶμαι, καὶ παραστῶσιν τύχαι.
ΜΗ. Ζεῦ, μὴ λάθοι σε τῶνδ’ ὃς αἴτιος κακῶν.
KP. ἕρπ’ ὦ ματαία, καί μ’ ἀπάλλαξον πόνων.
ΜΗ. πονοῦμεν ἡμεῖς κού πόνων κεχρήμεθα.
KP. τάχ’ ἐξ ὀπαδῶν χειρὸς αἰσθήσει βίᾳ.

ΜΗ. μὴ δῆτα τοῦτό γ’, ἀλλά σ’ αἰτοῦμαι, Κρέον

331..)

3Ξῦ

