232

ΜΗΔΕΙΑ

χροιὰν γὰρ ἀλλάξασα λεχρία πάλιν

χωρεῖ τρέμουσα κῶλα καὶ μόλις φθάνει
θρόνοισιν ἐμπεσοῦσα μὴ χαμαὶ πεσεῖν. 1170
καί τις γεραιὰ προσπόλων δόξασά που

ἢ Πανὸς όργάςῆ τινὸς θεῶν μολεῖν

ἀνωλόλυξε, πρίν γ’ ὁρᾷ διὰ στόμα

χωροῦντα λευκὸν ἀφρόν, ὀμμάτων τ’ ἀπὸ

κόρας στρέφουσαν, αἷμά τ’ οὐκ ἐνὸν χροΐ· 1175
εἶτ’ ἀντίμολπον ἧκεν ὀλολυγῆς μέγαν

κωκυτόν. εὐθὺς δ’ ἣ μὲν εἰς πατρὸς δόμους
ὥρμησεν, ἣ δὲ πρὸς τὸν ἀρτίως πόσιν,

φράσουσα νύμφης συμφοράς · ἅπασα δὲ

στέγη πυκνοῖσιν ἐκτύπει δρομήμασιν. 1180

’ἤδη δ’ ἂν ἕλκων κῶλον ἕκπλέθρου δρόμου

ταχὺς βαδιστὴς τερμόνων ἀνθήπτετο·

ἢ δ’ ἐξ άναύδου καὶ μύσαντοςξὶμματος

δ εινὸν στενάξασ’ ἡ τάλαιν’ ἠγείρετο ·

διπλοῦν γάρ αὐτῇ πῆμ’ ἐπεστρατεύετο. 1185
χρυσοῦς μὲν ἀμφὶ κρατὶ κείμενος πλόκος
θαυμαστὸν ἵει νᾶμα παμφάγου πυρός·

πέπλοι δὲ λεπτοί, σῶν τέκνων δωρήματα,

λεπτὴν ἔδαπτον σάρκα τῆς δυσδαίμονος.

φεύγει δ’ άναστᾶσ’ ἐκ θρόνων πυρουμένη, 1190
σείουσα χαίτην κρᾶτά τ’ ἄλλοτ’ ἄλλοσε,

ῥῖψαι θέλουσα στέφανον’ ἀλλ’ ἀραρότως
σύνδεσμοι χρυσὸς εἶχε, πῦρ δ’, ἐπεὶ κόμην
ἔσεισε, μᾶλλον δὶς τόσως τ’ ἐλάμπετο.

πίτνει δ’ ἐς οὖδας συμφορᾷ νικωμένη, 1195
πλὴν τῷ τεκόντι κάρτα δυσπετής μαθεῖν·

οὔτ’ ὀμμάτων γὰρ δῆλος ἦν κατάστασις

οὔτ’ εὐφυὲς πρόσωπον, αἷμα δ’ ἐξ ἄκρου

ἔσταξε κρατὸς συμπεφυρμένον πυρί,

