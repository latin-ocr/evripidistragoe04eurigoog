114

mlv

ταμίαν τε πάντων πιστόν, ἐν δ’ ἀνακτόροις 55
θεοῦ καταζῇ δεῦρ’ ἀεὶ σεμνὸν βίον.

Κρέουσα δ’ ἡ τεκοῦσα τὸν νεανίαν

Ξούθῳ γαμεῖται συμφορᾶς τοιᾶσδ’ ὕπο.

ἦν ταῖς ’Λθήναις τοῖς τε Χαλκωδοντίδαις,

οἳ γῆν ἔχουσ’ Εὐβοῖδα, πολέμιος κλύδων · 60
ὃν συμπονήσας καὶ ξυνεξελῶν δορὶ

γάμων Κρεούσης ἀξίωμ’ ἐδέξατο,

οὐκ ἐγγενὴς ων, Αἰόλου δὲ τοῦ Διὸς

γεγως Ἀχαιός· χρόνια δὲ σπείρας λέχη

άτεκνός ἐστι, καὶ Κρέουσ’· ων εἵνεκα 65
ἥκουσι πρὸς μαντεῖ’ ’Λπόλλωνος τάδε,

ἔρωτι παίδων. Λοξίας δε τὴν τύχην

εἰς τοῦτ’ ἐλαύνει, κού λέληθεν , ὥς δοκεῖ.

δώσει γὰρ εἰσελθόντι μαντεῖον τόδε

Ξούθῳ τὸν αὑτοῦ παῖδα, καὶ πεφυκέναι 70
κείνου σφε φήσει, μητρὸς ὥς ἐλθών δόμους
γνωσθῇ Κρεούσῃ, καὶ γάμοι τε Λοξίου

κρυπτοὶ γένωνται παῖς τ’ ἔχῃ τὰ πρόσφορα.

Ἴωνα δ’ αὐτόν, κτίστορ’ Ἀσιάδος χθονός,

ὄνομα κεκλῆσθαι θήσεται καθ’ Ἑλλάδα. 75
ἀλλ’ είς δαφνώδη γύαλα βήσομαι τάδε,

τὸ κρανθὲν ὥς ἂν ἐκμάθω παιδὸς πέρι.

6ρῶ γὰρ ἐκβαίνοντα Λοξίου γόνον

τόνδ’, ὥς πρὸ ναοῦ λαμπρὰ θῇ πυλώματα
δάφνης κλάδοισιν. ὄνομα δ’, οὗ μέλλει τυχεῖν, 80

Ἴων’ ἐγώ σφε πρῶτος ὀνομάζω θεῶν..

ΙΩΝ. ἅρματα μὲν τάδε’ λαμπρὰ τεθρίππων

ἥλιος ἤδη λάμπει κατὰ γῆν,

ἄστρα δὲ φεύγει πῦρ τόδ’ ἀπ’ αἰθέρος

είς νύχθ’ ἱεράν, 85
Παρνησιάδες δ’ ἄβατοι κορυφαὶ

 

 

