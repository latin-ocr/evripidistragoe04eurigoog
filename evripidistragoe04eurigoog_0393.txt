328 ΡΗΣΟΣ

βάντας ἐγείρειν
ἡμᾶς κλήρου κατὰ μοῖραν.

ΟΔ. Διόμηδες, οὐκ ἤκουσας - ἦ κενὸς ψόφος 565
στάζει δι’ &wem -—· τευχέων τινα κτύπους
ΔΙ. οὔκ, ἀλλὰ δεσμὰ πωλικῶν ἐξ ἀντύγων
κλάζει σιδήρου · κάμέ τοι, πρὶν ᾐσθόμην
δεσμῶν ἀραγμὸν ἱππικῶν, ἔδυ φόβος.
ΟΔ. ὅρα κατ’ ὄρφνην μὴ φύλαξιν ἐντύχῃς. 570
ΔΙ. φυλάξομαί τοι κάν σκότῳ τιθεὶς πόδα.
ΟΔ. ἦν δ’ οὖν ἐγείρῃς, οἶσθα σύνθημα στρατοῦ;
ΔΙ. Φοῖβον Δόλωνος οἶδα σύμβολον κλύων.
ΟΔ. ἔα·
εὐνὰς ἐρήμους τάσδε πολεμίων ὁρῶ.
ΔΙ. καὶ μὴν Δόλων γε τάσδ’ ἔφραζεν Ἕκτορος 575
κοίτας, ἐφ’ ᾧπερ ἔγχος εἵλκυσται τόδε.
ΟΔ. τί δῆτ’ α”ν εἴης μῶν λόχος βέβηκέ ποι,
ΔΙ. ἴσως ἐφ’ ἡμῖν μηχανὴν στήσων τινά.

ΟΔ. θρασὺς γὰρ Ἕκτωρ νῦν, ἐπεὶ κρατεῖ, θρασύς.
ΔΙ. τί δῆτ’, Ὀδυσσεῦ, δρῶμεν; οὐ γὰρ ηὕρομεν 580
τὸν ἄνδρ’ ἐν εὐναῖς, ἐλπίδων δ’ ἡμάρτομεν.

ΟΔ. στείχωμεν ῶς τάχιστα ναυστάθμων πέλας.
σῶζει γὰρ αὐτὸν ὅστις εὐτυχῆ θεῶν
τίθησιν· ἡμῖν δ’ ού βιαστέον τύχην.
ΔΙ. οὔκουν ἐπ’ Αἰνέαν ἦ τὸν ἔχθιστον Φρυγῶν 585
Πάριν μολόντε χρὴ καρατομεῖν ξίφει;
ΟΔ. πῶς οὖν ἐν ὄρφνῃ πολεμίων ἀνὰ στρατὸν
ζητῶν δυνήσει τούσδ’ ἀκινδύνως κτανεῖν;

ΔΙ. αἰσχρόν γε μέντοι ναῦς ἐπ’ Ἀργείων μολεῖν,

δράσαντε μηδὲν πολεμίους νεῶτερον. 590
ΟΔ. πῶς δ’ οὐ δέδρακας; οὐ κτανόντε ναυστάθμων
κατάσκοπον Δόλωνα σῶζομεν τάδε

