336 ΡΗΣΟΣ

’Ἐκτωρ δὲ καύτὸς συμφορᾶς πεπυσμένος
χωρεῖ· συναλγεῖ δ’, ῶς ἔοικε, σοῖς κακοῖς.
ΕΚ. πῶς οἱ μέγιστα πήματ’ ἐξειργασμένοι
μολόντες ὑμᾶς πολεμίων κατάσκοποι
λήθουσιν αἰσχρῶς, καὶ κατεσφάγη στρατός, 810
κοῦτ’ εἰσιόντας στρατόπεδ’ ἐξαπώσατε
οὔτ’ ἐξιόντας; τῶνδε τίς δώσει δίκην
πλὴν σοῦ; σε γὰρ δὴ φύλακά φημ’ εἶναι στρατοῦ.
φροῦδοι δ’ ἄπληκτοι, τῇ Φρυγῶν κακανδρίᾳ
πόλλ’ ἐγγελῶντες τῷ στρατηλάτῃ τ’ ἐμοί. 815
εὖ νυν τόδ’ ἴστε, Ζεὺς ὀμώμοσται πατήρ,
ἤτοι μάραγνά γ’ ἦ καρανιστὴς μόρος
μένει σε δρῶντα τοιάδ’, ἦ τὸν Ἕκτορα
τὸ μηδὲν εἶναι καὶ κακὸν νομίζετε.
ΧΟ. ἰῶ ι’ω’, ἀντ. 620
μέγ’ ἄρ’ἐμοὶ μέγ’, οἳ πολίοχον κράτος,
κακὸν ἔμολεν , ὅτε σοι
· ἅγγελος ἦλθον,
ἀμφὶ ναῦς πύρ’ αἴθειν [Ἀργείων στρατόν],
ἐπεὶ ἄγρυπνον ὄμμ’ ἐν εὐφρόνῃ 8·Ζὸ
οὔτ’ ἐκοίμισ’ οὔτ’ ἔβριξ’,
οὐ τὰς Σιμοεντιάδας πηγάς· μή μοι
κότον, οἷ ἄνα, θῇς· ἀναίτιος γὰρ
ἔγωγε πάντων.
ἦν δὲ χρόνῳ παράκαιρον ἔργον ἦ λόγον 830
πύθῃ, κατά με γᾶς
ζῶντα πόρευσον· οὐ παραιτοῦμαι.
HN. τί τοῖσδ’ ἀπειλεῖς βάρβαρός τε βαρβάρου
γνώμην ὑφαιρεῖ τὴν ἐμήν, πλέκων λόγους;
σύ ταῦτ’ ἔδρασας· οὐδέν’ ἄν δεξαίμεθα 835
[οὔθ’ οἱ παθόντες οὔτ’ ἄν οἱ τετρωμένοι]
ἄλλον · μακροῦ γε δεῖ σε καὶ σοφοῦ λόγου,

 

