302

ΟΡΕΣΤΗΣ

AII. Μενέλαε, παῦσαι λῆμ’ ἔχων τεθηγμένον, 1625

Φοῖβός σ’ ὁ Λητοῦς παῖς ὅδ’ ἐγγὺς ὦν καλῶ,

σύ θ’ ὃς ξιφήρης τῇδ’ ἐφεδρεύεις κόρῃ

Ὀρέσθ’, ἵν’ εἰδῇς οὓς φέρων ἥκω λόγους.
Ἑλένην μὲν ἢν σὺ διολέσαι πρόθυμος ὦν
ἥμαρτες, ὀργὴν Μενέλεῳ ποιούμενος, 1630
[ἥδ’ ἐστίν, ἢν ὁρᾶτ’ έν αἰθέρος πτυχαῖς,]
σεσωσμένη τε κού θανοῦσα πρὸς σέθεν.

ἐγώ νιν ἐξέσωσα κάπὸ φασγάνου

τοῦ σοῦ κελευσθεὶς ἥρπασ’ ἐκ Διὸς πατρός.
Ζηνὸς γὰρ οὖσαν ζῆν νιν ἄφθιτον χρεών, 1635
Κάστορί τε Πολυδεύκει τ’ ἐν αἰθέρος πτυχαῖς
σύνθακος ἔσται, ναυτίλοις σωτήριος.

ἄλλην δὲ νύμφην εἰς δόμους κτῆσαι λαβών,

ἐπεὶ θεοὶ τῷ τῆσδε καλλιστεύματι

Ἕλληνας εἰς ἓν καὶ Φρύγας ξυνήγαγον, 1640
θανάτους τ’ ἔθηκαν, ὥς ἀπαντλοῖεν χθονὸς
ὕβρισμα θνητῶν ἀφθόνου πληρώματος.

τὰ μὲν καθ’ Ἑλένην ὧδ’ ἔχει· σὲ δ ' αὖ χρεών,
Ὀρέστα, γαίας τῆσδ’ ὑπερβαλόνθ’ ὅρους
Παρράσιον οἰκεῖν δάπεδον ἐνιαυτοῦ κύκλον. 1645
κεκλήσεται δὲ σῆς φυγῆς ἐπώνυμον

Ἀζᾶσιν Ἀρκάσιν τ’ Ὀρέστειον [καλεῖν].

ἐνθένδε δ’ ἐλθὼν τὴν Ἀθηναίων πόλιν

δίκην ὑπόσχες αἵματος μητροκτόνου

Εὐμενίσι τρισσαῖς · θεοὶ δέ σοι δίκης βραβῆς 1650
πάγοισιν ἐν ’Λρείοισιν εὐσεβεστάτην

ψῆφον διοίσουσ’, ἔνθα νικῆσαί σε χρή.

ἐφ’ ἧς δ’ ἔχεις, Ὀρέστα, φάσγανον δέρῃ,

γῆμαι πέπρωταί σ’ Ἑρμιόνην· ὃς δ’ οἴεται
Νεοπτόλεμ , αμεῖν νιν, οὐ. γαμεῖ ποτε. 1655
θανεῖν γὲ ὤ μοῖρα Δελφικῷ ξίφει,

. - (ι
ί

