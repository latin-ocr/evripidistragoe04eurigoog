818 ΡΗΣΟΣ

ναύσταθμα βὰς κατιδεῖν· ἄγαμαι
λήματος· ἦ σπανία 245
τῶν ἀγαθῶν, ὅτανῇ
δυσάλιον ἐν πελάγει καὶ σαλεύῃ
πόλις. ἔστι Φρυγῶν τις ἔστιν ἄλκιμος · 250
ἔνι δὲ θράσος ἐν αἰχμᾷ· ποτὶ Μυσῶν, ὃς ἐμὰν
συμμαχίαν ἀτίζει.
τίν’ ἄνδρ’ Ἀχαιῶν ὁ πεδοστιβὴς σφαγεὺς άντ.
οὐτάσει ἐν κλισίαις, τετράπουν 255
μῖμον ἔχων ἐπὶ γᾶν
θηρός; ἕλοι Μενέλαν,
κτανών δ’ Ἀγαμεμνόνιον κρᾶτ’ ἐνέγκοι
Ἑλένᾳ κακόγαμβρον ἐς χέρας γόον, 260
ὃς ἐπὶ πόλιν, ὃς ἐς γᾶν Τροΐαν χιλιόναυν ἤλυθ ’
ἔχων στρατείαν.
ΛΓΓ. ἅναξ, τοιούτων δεσπόταισιν ἄγγελος
εἴην τὸ λοιπὸν οἷά σοι φέρω μαθεῖν. 265
ΕΚ. ἦ πόλλ’ άγρῶσταις σκαιὰ πρόσκειται φρενί· -
καὶ γὰρ σὺ ποίμνας δεσπόταις τευχεσφόροις
ἥκειν ἔοικας ἀγγελῶν ἵν’ ού πρέπει.
οὐκ οἶσθα δῶμα τούμὸν ἢ θρόνους πατρός,
οἶ χρῆν γεγωνεῖν σ’ εὐτυχοῦντα ποίμνια; 270
ΛΓΓ. σκαιοὶ βοτῆρές ἐσμεν · ούκ ἄλλως λέγεις.
ἀλλ’ οὐδὲν ἧσσόν σοι φέρω κεδνούς λόγους.
ΕΚ. παῦσαι λέγων μοι τὰς προσαυλείους τύχας·
μάχας πρὸ χειρῶν καὶ δόρη βαστάζομεν.
ΛΓΓ. τοιαῦτα κάγῶ σημανῶν ἐλήλυθα· 275
ἀνὴρ γὰρ ἀρχῆς μυρίας στρατηλατῶν
στείχει φίλος σοὶ σύμμαχός τε τῇδε γῇ.
ΕΚ. ποίας πατρῴας γῆς ἐρημώσας πέδον;
ΛΓΓ. Θρῄκης · πατρὸς δὲ Στρυμόνος κικλήσκεται.
ΕΚ. Ῥῆσον τιθέντ’ ἔλεξας ἐν Τροίᾳ πόδας 280

 

