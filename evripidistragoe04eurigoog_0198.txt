ΙΩΝ 139

XO. οἶσθ’, ω’ φίλη δέσποινα, τὸν νεανίαν

KP.

HAI.

XO.

ΠΑΙ.

ὃς τόνδ’ ἔσαιρε ναόν; οὗτος ἔσθ’ ὁ παῖς. 795
ἄν’ ὑγρὸν ἀμπταίην αἰθέρα πόρσω γαί-

ας Ἑλλανίας , ἀστέρας ἑσπέρους,

οἷον οἷον ἄλγος ἔπαθον φίλαι.

ὄνομα δὲ ποῖον αὐτὸν ὀνομάζει πατήρ; 800
οἶσθ’, ἦ σιωπῇ τοῦτ’ ἀκήρυκτον μένεις

Ἴων’, ἐπείπερ πρῶτος ἤντησεν πατρί.

μητρὸς δ’ ὁποίας ἐστίν, οὐκ ἔχω φράσαι.
φροῦδος δ’, ἵν’ εἰδῇς πάντα τάπ’ ἐμοῦ, γέρον,
παιδὸς προθύσων ξένια καὶ γενέθλια, 805
σκηνὰς ἐς ἱερὰς τῆσδε λαθραίως πόσις,

κοινῇ ξυνάψων δαῖτα παιδὶ τῷ νέῳ.

- δέσποινα, προδεδόμεσθα, σὺν γάρ σοι νοσῶ,

τοῦ σοῦ πρὸς ἀνδρὸς καὶ μεμηχανημένως
ὑβριζόμεσθα δωμάτων τ’ Ἐρεχθέως 810
ἐκβαλλόμεσθα · καὶ σὸν οὐ στυγῶν πόσιν

λέγω, σὲ μέντοι μᾶλλον ἦ κεῖνον φιλῶν ·

ὅστις σε γήμας ξένος ἐπεισελθὼν πόλιν

καὶ δῶμα καὶ σὴν παραλαβών παγκληρίαν,

ἄλλης γυναικὸς παῖδας ἐκκαρπούμενος 815
λάθρα πέφηνεν· ὥς λάθρᾳ δ’, ἐγώ φράσω ·

ἐπεί σ’ ἄτεκνον ᾔσθετ’, οὐκ ἔστεργέ σοι

ὅμοιος εἶναι τῆς τύχης τ’ ἴσον φέρειν,

λαβὼν δὲ δοῦλα λέκτρα νυμφεύσας λάθρα

τὸν παῖδ’ ἔφυσεν, ἐξενωμένον δέ τῳ 820
Δελφῶν δίδωσιν ἐκτρέφειν· ὃ δ’ έν θεοῦ
δόμοισιν ἄφετος, ως λάθοι, παιδεύεται.

νεανίαν δ’ ὡς ᾔσθετ’ ἐκτεθραμμένον,

ἐλθεῖν σ’ ἔπεισε δεῦρ’ ἀπαιδίας χάριν.

κᾷθ”ὁ θεὸς οὐκ ἐψεύσαθ’, ὅδε δ’ ἐψεύσατο 825
πάλαι τρέφων τὸν παῖδα, κᾶπλεκεν πλοκὰς

