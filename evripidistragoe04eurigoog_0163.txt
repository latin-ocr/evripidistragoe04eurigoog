104 ΙΦΙΓΕΝΕΙΑ Η ΕΝ ΤΑΥΡΟΙΣ

ΑΓΓ. ἐπεὶ πρὸς ἀκτάς ἤλθομεν θαλασσίας,
οὗ ναῦς Ὀρέστου κρύφιος ἦν ὡρμισμένη,
ἡμᾶς μέν, οὓς σύ δεσμὰ συμπέμπεις ξένων
ἔχοντας, ἐξένευσ’ ἀποστῆναι πρόσω 1330
Ἀγαμέμνονος παῖς, ὥς ἀπόρρητον φλόγα
θύουσα καὶ καθαρμὸν ὃν μετῴχετο.
αὐτὴ δὲ χερσὶ δέσμ’ ἔχουσα τοῖν ξένοιν
ἔστειχ’ ὄπισθε. καὶ τάδ’ ἦν ὕποπτά μοι,
ἤρεσκε μέντοι σοῖσι προσπόλοις, ἅναξ. 1335
χρόνῳ δ’, ἵν’ ἡμῖν δρᾶν τι δὴ δοκοῖ πλέον,
ἀνωλόλυξε καὶ κατῇδε βάρβαρα
μέλη μαγεύουσ’, ὥς φόνον νίζουσα δή.
ἐπεὶ δὲ δαρὸν ἦμεν ἥμενοι χρόνον,
ἐσῆλθεν ἡμᾶς μὴ λυθέντες οἰ ξένοι 1340
κτάνοιεν αὐτὴν δραπέται τ’ οἰχοίατο.
φόβῳ δ’ ἃ μὴ χρῆν εἰσορᾶν καθήμεθα
σιγῇ · τέλος δὲ πᾶσιν ἦν αὐτὸς λόγος,
στείχειν ἵν’ ἦσαν, καίπερ οὐκ ἐωμένοις.
κάνταῦθ’ ὁρῶμεν Ἑλλάδος νεῶς σκάφος 1342)
ταρσῷ κατῆρες, πίτυλον ἐπτερωμένον,
ναύτας τε πεντήκοντ’ ἐπὶ σκαλμῶν πλάτας
ἔχοντας, ἐκ δεσμῶν δὲ τούς νεανίας
ἐλευθέρους πρύμνηθεν ἑστῶτας νεώς.
κοντοῖς δὲ πρῷραν εἶχον, οἳ δ’ ἐπωτίδων 1350
ἄγκυραν ἐξανῆπτον, οἳ δὲ κλίμακας
σπεύδοντες ἦγον διὰ χερῶν πρυμνήσια,
πόντῳ δὲ δόντες τοῖν ξένοιν καθίεσαν.
ἡμεῖς δ’ ἀφειδήσαντες, ὥς ἐσείδομεν
δόλια τεχνήματ’, εἰχόμεσθα τῆς ξένης 1355
πρυμνησίων τε, καὶ δι’ ευθυντηρίας >
οἴακας ἐξῃροῦμεν ευπρύμνυυ νεώς.
λόγοι δ ἐχωόουν· τίνι νόμω πορθμεύετε

