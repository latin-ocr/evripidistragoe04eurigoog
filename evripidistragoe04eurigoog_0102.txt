ΙΦΙΓΕΝΕΙΑ Η ΕΝ AYAIAI 45

τὰ νέρθε δ’ οὐδέν· μαίνεται δ’ ὃς εὔχεται
θανεῖν. κακῶς ζῆν κρεῖσσον ἢ καλῶς θανεῖν.
XO. ὦ τλῆμον Ἑλένη, διὰ σὲ καὶτοὺς σούς γάμους
ἄγων Ἀτρείδαις καὶ τέκνοις ἥκει μέγας.
ΑΓΛ . ἐγὼ τά τ’ οἰκτρὰ συνετός εἰμι καὶτὰ μή, 125⁵
φιλῶν ἐμαυτοῦ τέκνα · μαινοίμην γὰρ ἄν.
δεινῶς δ’ ἔχει μοι ταῦτα τολμῆσαι, γύναι,
δεινῶς δὲ καὶ μή· τοῦτο γὰρ πρᾶξαί με δεῖ.
ὁρᾶθ’ ὅσον στράτευμα ναύφρακτον τόδε,
χαλκέων θ’ ὅπλων ἄνακτες Ἑλλήνων ὅσοι, 1260
οἷς νόστος ούκ ἔστ’ Ἰλίου πύργους ἔπι,
εί μή σε θύσω , μάντις ὥς Κάλχας λέγει,
οὐδ’ ἔστι Τροίας ἐξελεῖν κλεινὸν βάθρον.
μέμηνε δ’ ἀφροδίτη τις Ἑλλήνων στρατῷ
πλεῖν ὥς τάχιστα βαρβάρων ἐπὶ χθόνα, 1265
παῦσαί τε λέκτρων ἁρπαγὰς Ἑλληνικῶν·
οἳ τὰς ἐν ’Ἀργει παρθένους κτενοῦσί μου
ὑμᾶς τε κάμέ, θέσφατ’ εί λύσω θεᾶς.
ού Μενέλεώς με καταδεδούλωται, τέκνον,
οὐδ’ ἐπὶ τὸ κείνου βουλόμενον ἐλήλυθα, 1270
ἀλλ’ Ἑλλάς, ᾖ aar, κᾶν θέλω κᾶν μὴ θέλω,
θῦσαί σε · τούτου δ’ ἥσσονες καθέσταμεν.
ἐλευθέραν γὰρ δ εἴ νιν ὅσον έν σοί, τέκνον,
κάμοὶ γενέσθαι , μηδὲ βαρβάρων ὕπο
Ἕλληνας ὄντας λέκτρα συλᾶσθαι βίᾳ. 1275
ΚΛ. οἶ τέκνον, m‘ ξέναι,
οἲ ’γῶ θανάτου τοῦ σοῦ μελέα.
φεύγει σε πατὴρ ’Ἅιδῃ παραδούς.
ΙΦ. οἲ ’γω’, μῆτερ· ταύτὸν γὰρ δὴ
μέλος εἰς ἄμφω πέπτωκε τύχης, 1280
κούκέτι μοι φῶς
οὐδ’ ἀελίου τόδε φέγγος.

