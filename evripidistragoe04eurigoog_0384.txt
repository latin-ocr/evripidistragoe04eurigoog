ΡΗΣΟΣ 319

ΛΓΓ. ἔγνως· λόγου δὲ δὶς τόσου μ’ ἐκούφισας.

ΕΚ. καὶ πῶς πρὸς Ἴδης ὀργάδας πορεύεται,
πλαγχθεὶς πλατείας πεδιάδος θ’ ἁμαξιτοῦ;

ΑΓΓ. οὐκ οἷδ’ ἀκριβῶς, εἰκάσαι γε μὴν πάρα.
νυκτὸς γὰρ οὔτι φαῦλον ἐμβαλεῖν στρατόν, 285
κλύοντα πλήρη πεδία πολεμίας χερός.
φόβον δ’ ἀγρώσταις, οἳ κατ’ Ἰδαῑον λέπας
οἰκοῦμεν αὐτόρριζον ἑστίαν χθονός,
παρέσχε δρυμὸν νυκτὸς ἔνθηρον μολών.
πολλῇ γὰρ ἠχῇ Θρῄκιος ῥέων στρατὸς 290
ἔστειχε· θάμβει δ’ ἐκπλαγέντες ἵεμεν
ποίμνας πρὸς ἄκρας, μή τις Ἀργείων μόλῃ
λεηλατήσων καὶ σὰ πορθήσων σταθμά,
πρὶν δὴ δι’ ὤτων γῆρυν οὐχ Ἑλληνικὴν
ἐδεξάμεσθα καὶ μετέστημεν φόβου. 295
στείχων δ’ ἄνακτος προυξερευνητὰς ὁδοῦ
ἀνιστόρησα Θρῃκίοις προσφθέγμασιν,
τίς ὁ στρατηγὸς καὶ τίνος κεκλημένος
στείχει πρὸς ἄστυ Πριαμίδαισι σύμμαχος.

καὶ πάντ’ ἀκούσας οἷν ἐφιέμην μαθεῖν, 300 ·

ἔστην · ὁρώ δὲ Ῥῆσον ὥστε δαίμονα

ἑστῶτ’ ἐν ἰππείοισι Θρῃκίοις ὄχοις.

χρυσῆ δὲ πλάστιγξ αὐχένα ζυγηφόρον

πώλων ἔκλῃε χιόνος ἐξαυγεστέρων.

πέλτης δ’ ἐπ’ ὤμων χρυσοκόλλητος τύπος 305
ἔλαμπε · Γοργὼν δ’ ὥς ἀπ’ αἰγίδος θεᾶς

χαλκῆ μετώποις ἱππικοῖσι πρόσδετος

πολλοῖσι σὺν κώδωσιν ἐκτύπει φόβον. ’
στρατοῦ δὲ πλῆθος οὐδ’ ἂν ἐν ψήφου λόγῳ
θέσθαι δύναι’ ἅν, ὥς ἄπλατον ἦν ἰδεῖν, 310
πολλοὶ μὲν ἱππῆς, πολλὰ πελταστῶν τέλη,
πολλοὶ δ’ ἀτράκτων τοξόται, πολὺς δ’ ὄχλος

