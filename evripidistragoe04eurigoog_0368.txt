ΟΡΕΣ ΤΗΣ 303 ”

δίκας Ἀχιλλέως πατρὸς ἐξαιτοῦντά με.
“ Πυλάδῃ δ’ ἀδελφῆς λέκτρον, ὦς κατῄνεσας,
δός · ὁ δ’ ἐπιών νιν βίοτος εὐδαίμων μένει.
’Ἄργους δ’ Ὀρέστην, Μενέλεως, ἔα κρατεῖν, 1660
ἐλθών δ’ ἄνασσε Σπαρτιάτιδος χθονός,
φερνὰς ἔχων δάμαρτος, ἦ σε μυρίοις
πόνοις διδοῦσα δεῦρ’ ἀεὶ διήνυσε.
τὰ πρὸς πόλιν δὲ τῷδ’ ἐγώ θήσω καλῶς,
ὅς νιν φονεῦσαι μητέρ’ ἐξηνάγκασα. 1665
ΟΡ. ὦ Λοξία μαντεῖε σῶν θεσπισμάτων ·
ού ψευδόμαντις ἦσθ’ ἄρ’, ἀλλ’ ἐτήτυμος.
καίτοι μ’ ἐσῄει δεῖμα μή τινος κλύων
ἀλαστόρων δόξαιμι σὴν κλύειν ὅπα.
ἀλλ’ εὖ τελεῖται, πείσομαι δὲ σοῖς λόγοις. 1670
ἰδοὺ μεθίημ’ Ἑρμιόνην ἀπὸ σφαγῆς,
καὶ λέκτρ’ ἐπῄνεσ’, ἡνίκ’ ἂν διδῷ πατήρ.
ME. ὦ Ζηνὸς Ἑλένη χαῖρε παῖ· ζηλῶ δέ σε
θεῶν κατοικήσασαν ὄλβιον δόμον.
Ὀρέστα, σοὶ δὲ παῖδ’ ἐγὼ κατεγγυῶ, 1675
Φοίβου λέγοντος· εὐγενὴς δ’ ἀπ’ εὐγενοῦς
γήμας ὄναιο καὶ σὺ χὼ διδούς ε’γοό.
ΑΠ. χωρεῖτέ νυν ἕκαστος οἶ προστάσσομεν,
νείκας τε διαλύεσθε. ΜΕ. πείθεσθαι χρεών.
ΟΡ. κάγώ τοιοῦτος · σπένδομαι δὲ συμφοραῖς, 1680
Μενέλαε, καὶ σοῖς, Λοξία, θεσπίσμασιν.
ΛΠ. ῖτε νυν καθ’ ὁδόν, τὴν καλλίστην
θεῶν Εἰρήνην τιμῶντες· ἐγώ δ’
Ἑλένην Δίοις μελάθροις πελάσω,
λαμπρῶν ἄστρων πόλον ἐξανύσας, 1685
ι ἔνθα παρ’ ’Ἠρᾳ τῇ θ’ Ἡρακλέους
’Ἠβῃ πάρεδρος θεὸς ἀνθρώποις
ἔσται σπονδαῖς ἔντιμος ἀεί,

