’1- ·····
§fl

ΙΦΙΓΕΝΕΙΑ H ΕΝ ΤΑΥΡΟΙΣ 105

κλέπτοντες ἐκ γῆς ξόανα καὶ θνηπόλους;

τίνος τίς ὢν σὺ τήνδ’ ἀπεμπολᾷς χθονός, 1360
ὃ δ’ εἶπ’ · Ὀρέστης τῆσδ’ ὅμαιμος, ὥς μάθῃς,
Ἀγαμέμνονος παῖς, τήνδ’ ἐμὴν κομίζομαι

λαβὼν ἀδελφήν, ἣν ἆπεόλεσ’ ἐκ δόμων.

ἀλλ’ οὐδὲν ἧσσον εἰχόμεσθα τῆς ξένης

καὶ πρὸς σ’ ἕπεσθαι διεβιαζόμεσθά νιν,· 1365
ὅθεν τὰ δεινὰ πλήγματ’ ἦν γενειάδων.

κεῖνοί τε γὰρ σίδηρον οὐκ εἶχον χεροῖν

ἡμεῖς τε· πυγμαὶ δ’ ἦσαν ἐγκροτούμεναι,

καὶ κῶλ’ ἀπ’ ἀμφοῖν τοῖν νεανίαιν ἅμα

εἰς πλευρὰ καὶ πρὸς ἧπαρ ἠκοντίζετο, 1370
ὥστε ξυνάπτειν καὶ συναποκαμεῖν μέλη.

δεινοῖς δὲ σημάντροισιν ἐσφραγισμένοι
ἐφεύγομεν πρὸς κρημνόν, οἳ μὲν ἐν κάρα
κάθαιμ’ ἔχοντες τραύμαθ’, οἳ δ’ έν ὄμμασιν·
ὄχθοις δ’ ἐπισταθέντες εὐλαβεστέρως 1375
ἐμαρνάμεσθα καὶ πέτρους ἐβάλλομεν.

ἀλλ’ εἶργον ἡμᾶς τοξόται πρύμνης ἔπι

σταθέντες ἰοῖς, ὥστ’ ἀναστεῖλαι πρόσω.

κάν τῷδε, δεινὸς γὰρ κλύδων ὤκειλε ναῦν

πρὸς γῆν, φόβος δ’ ἦν * * * τέγξαι πόδα, 1380
λαβὼν Ὀρέστης οἷμον είς ἀριστερόν,

βὰς εἰς θάλασσαν κάπὶ κλίμακος θορών,

ἔθηκ’ ἀδελφὴν ἐντὸς εύσέλμου νεώς,

τό τ’ ούρανοῦ πέσημα, τῆς Διὸς κόρης

ἄγαλμα. ναὸς δ’ ἐκ μέσης ἐφθέγξατο 1385
βοή τις · ὦ γῆς Ἑλλάδος ναῦται νεώς,

λάβεσθε κώπης ῥόθιά τ’ ἐκλευκαίνετε·

ἔχομεν γὰρ ὦνπερ εἵνεκ’ ἄξενον πόρον
Συμπληγάδων ἔσωθεν εἰσεπλεύσαμεν.

οἳ δὲ στεναγμὸν ἡδὺν ἐκβρυχώμενοι 1390

