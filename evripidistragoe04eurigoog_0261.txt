202 MHAEIA

Ἑλλάδ’ ἐς ἀντίπορον 210
δι’ άλα νύχιον ἐφ’ άλμυράν
πόντου κλῇδ’ ἀπέραντον.
ΜΗ. Κορίνθιαι γυναῖκες, ἐξῆλθον δόμων,
μή μοι’ τι μέμψησθ’ · οἶδα γὰρ πολλοὺς βροτῶν 215
σεμνοὺς γεγῶτας, τοὺς μὲν ὀμμάτων ἄπο,
τοὺς δ’ ἐν θυραίοις· οἳ δ’ ἀφ’ ἡσύχου ποδὸς
δύσκλειαν ἐκτήσαντο καὶ ρᾳθυμίαν.
δίκη γὰρ οὐκ ἔνεστιν ὀφθαλμοῖς βροτῶν,
ὅστις πρὶν ἀνδρὸς σπλάγχνον ἐκμαθεῖν σαφῶςὯο
στυγεῖ δεδορκώς, οὐδὲν ἠδικημένος.
χρὴ δὲ ξένον μὲν κάρτα προσχωρεῖν πόλει ·
οὐδ’ ἀστὸν ᾔνεσ’ ὅστις αὐθάδης γεγὼς
πικρὸς πολίταις ἐστὶν ἀμαθίας ῧπο.
’ ἐμοὶ δ’ ἄελπτον πρᾶγμα προσπεσὸν τόδε 225
ψυχὴν διέφθαρκ’· οἴχομαι δὲ καὶ βίου
χάριν μεθεῖσα κατθανεῖν χρῄζω , φίλαι.
ἐν ω γὰρ ἦν μοι πάντα, γιγνώσκεις καλως,
κάκιστος ἀνδρων ἐκβέβηχ’ οὑμὸς πόσις.
πάντων δ’ ὅσ’ ἔστ’ ἔμψυχα καὶ γνώμην ἔχει 230
γυναῖκές ἐσμεν ἀθλιώτατον φυτόν ·
ἃς πρῶτα μὲν δεῖ χρημάτων ὑπερβολῇ
πόσιν πρίασθαι δεσπότην τε σώματος
λαβεῖν · κακοῦ γὰρ τοῦτό γ’ ἄλγιον κακόν ·
κάν τῷδ’ ἀγών μέγιστος, ἢ κακὸν λαβεῖν 235
ἦ χρηστόν. οὗ γὰρ εὐκλεεῖς ἀπαλλαγαὶ
γυναιξίν, οὐδ’ οἶόν τ’ ἀνήνασθαι πόσιν.
εἰς καινὰ δ’ ἤθη καὶ νόμους ἀφιγμένην
δεῖ μάντιν εἶναι, μὴ μαθοῦσαν οἴκοθεν,
’ὅτῳ μάλιστα χρήσεται συνευνέτῃ. 240
κᾶν μὲν τάδ’ ἡμῖν ἐκπονουμέναισιν εὖ

πόσις ξυνοικῇ μὴ βίᾳφέρων ζυγόν,

