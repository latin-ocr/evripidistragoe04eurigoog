ΙΩΝ 157

ἔχοντας ἡμᾶς, οὐδ’ ἵν’ ἦν κεκρυμμένα.

καὶ χαῖρ’ · ἴσον γάρ σ’ ὡς τεκοῦσ’ ἀσπάζομαι.
[ἄρξαι δ’ ὅθεν σὴν μητέρα ζητεῖν σε χρή·

πρῶτον μὲν εἴ τις Δελφίδων τεκοῦσά σε 1365
εἰς τούσδε ναοὺς ἐξέθηκε παρθένος,

ἔπειτα δ’ εἴ τις Ἑλλάς· ἐξ ἡμῶν δ’ ἔχεις

ἅπαντα Φοίβου θ’, ὃς μετέσχε τῆς τύχης]

[RN. φεῦ φεῦ· κατ’ ὅσσων ὥς ὑγρὸν βάλλω δάκρυ,

ἐκεῖσε τὸν νοῦν δούς, ὅθ’ ἡ τεκοῦσά με 1370
κρυφαῖα νυμφευθεῖσ’ ἀπημπόλα λάθρᾳ

καὶ μαστὸν οὐχ ὑπέσχεν· ἀλλ’ ἀνώνυμος

ἐν θεοῦ μελάθροις εἶχον οἰκέτην βίον.

τὰ τοῦ θεοῦ μὲν χρηστά, τοῦ δὲ δαίμονος
βαρέα· χρόνον γὰρ ὅν μ’ ἐχρῆν ἐν ἀγκάλαις 1375
μητρὸς τρυφῆσαι καί τι τερφθῆναι βίου,
ἀπεστερήθην φιλτάτης μητρὸς τροφῆς.

τλήμων δὲ χὴ τεκοῦσά μ’, ὥς ταύτὸν πάθος
πέπονθε, παιδὸς ἀπολέσασα χαρμονάς.

καὶ νῦν λαβὼν τήνδ’ ἀντίπηγ’ οἴσω θεῷ 1380
ἀνάθημ’, ἵν’ εὕρω μηδὲν οἷν οὐ βούλομαι.

εἰ γάρ· με δούλη τυγχάνει τεκοῦσά τις,

εὑρεῖν κάκιον μητέρ’ ἢ σιγῶντ’ ἐᾶν.

ὦ Φοῖβε, ναοῖς ἀνατίθημι τήνδε σοῖς.

καίτοι τί πάσχω; τοῦ θεοῦ προθυμίᾳ 1385
πολεμῶ, τὰ μητρὸς σύμβολ’ ὃς σέσωκέ μοι.
ἀνοικτέον τάδ’ ἐστὶ καὶ τολμητέον.

τὰ γὰρ πεπρωμέν’ οὐχ ὑπερβαίην ποτ’ ἀν.

oe' στέμμαθ’ ἱερά, τί ποτέ μοι κεκεύθατε,

καὶ σύνδεθ’, οἶσι τᾶμ’ ἐφρουρήθη φίλα; 1390
ἰδοὺ περίπτυγμ’ ἀντίπηγος εὐκύκλου

ὥς οὐ γεγήρακ’ ἔκ τινος θεηλάτου,

