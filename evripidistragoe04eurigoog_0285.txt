ιι““ ΤἸ ⁸

 

224 - ΜΗΔΕΙΑ

τὰ πρῶτ’ ἔσεσθαι σὺν κασιγνήτοις ἔτι.
ἀλλ’ αὐξάνεσθε · τᾶλλα δ’ ἐξεργάζεται
πατήρ τε καὶ θεῶν ὅστις ἐστὶν εὐμενής·
ἴδοιμι δ’ ὑμᾶς εὐτραφεῖς ἥβης τέλος 920
μολόντας, ἐχθρῶν τῶν ἐμῶνυπερτέρους.
αὕτη, τί χλωροῖς δακρύοις τέγγεις κόρας,
στρέψασα λευκὴν ἔμπαλιν παρηίδα,
κούκ ἀσμένη τόνδ’ ἐξ ἐμοῦ δέχει λόγους ἦ
ΜΗ. οὐδέν· τέκνων τῶνδ’ ἑννοουμένη πέρι. 925
IA. θάρσει νυν · εὖ γὰρ τῶνδε θήσομαι πέρι.
ΜΗ. δράσω τάδ’ · οὗτοι σοῖς ἀπιστήσω λόγοις·
γυνὴ δὲ θῆλυ κάπὶ δακρύοις ἔφυ. .
ΙΑ. τί δή, τάλαινα, τοῖσδ’ ἐπιστένεις τέκνοις;
ΜΗ. ἔτικτον αύτούς· ζῆν δ’ ὅτ’ ἐξηύχου τέκνα, 930
εἰσῆλθέ μ’ οἶκτος εἰ γενήσεται τάδε.
ἀλλ’ ὦνπερ εἵνεκ’ είς ἐμοὺς ἥκεις λόγους,
τὰ μὲν λέλεκται, τῶν δ’ ἐγώ μνησθήσομαι.
ἐπεὶ τυράννοις γῆς μ’ ἀποστεῖλαι δοκεῖ,
κάμοὶ τάδ’ ἐστὶ λῷστα, γιγνώσκω καλῶς, 935
μήτ’ ἐμποδών σοὶ μήτε κοιράνοις χθονὸς
ναίειν, δοκῶ γὰρ δυσμενὴς εἶναι δόμοις,
ἡμεῖς μὲν ἐκ γῆς τῆσδ’ άπαίρομεν φυγῇ,
παῖδες δ’ ὅπως ἂν ἐκτραφῶσι σῇ χερί,
αἰτοῦ Κρέοντα τήνδε μή φεύγειν χθόνα. 940
IA. ούκ οἷδ’ ἂν εἰ πείσαιμι, πειρᾶσθαι δὲ χρή.
ΜΗ. σύ δ’ ἀλλὰ σὴν κέλευσον αἰτεῖσθαι πατρὸς
γυναῖκα παῖδας τήνδε μὴ φεύγειν χθόνα.

⁴IA. μάλιστα, καὶ πείσειν γε δοξάζω σφ’ ἐγώ.
Ι ΜΗ. εἴπερ γυναικῶν ἐστι τῶν ἄλλων μία. 945

συλλήψομαι δὲ τοῦδέ σοι κάγώ πόνου ·
πέμψω γὰρ αὐτῇ δῶρ’ ἃ καλλιστεύεται
τῶν νῦν ἐν ἀνθρώποισιν, οἶδ’ ἐγώ , πολύ,

:nnn—amun. ,- Α

 

