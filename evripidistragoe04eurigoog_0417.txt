350

ΤΡΩΙΑΔΕΣ

ἐπὶ τοὺς αἰεὶ δακρύων ἐλέγους.
μοῦσα δὲ χαῦτη τοῖς δυστήνοις
ἄτας κελαδεῖν ἀχορεύτους.
πρῷραι ναῶν ώκεῖαι,

Ἴλιον ἱερὸν αἳ κώπαις

δι’ ἅλα πορφυροειδέα καὶ λιμένας
Ἑλλάδος εὐόρμους

αὐλῶν παιᾶνι στυγνῷ

συρίγγων τ’ εὐφθόγγων φωναῖς
βαίνουσαι πλεκτὰν Αἰγύπτου
παιδείαν ἐξηρτήσασθ’,

αἰαῖ, Τροίας ἐν κόλποις

τὰν Μενελάου μετανισσόμεναι
στυγνὰν ἄλοχον, Κάστορι λώβαν
τῷ τ’ Εὐρώτα δυσκλείαν,

ἃ σφάζει μὲν

τὸν πεντήκοντ’ ἀροτῆρα τέκνων
Πρίαμον, ἐμέ τε μελέαν Ἑκάβαν
εἰς τάνδ’ ἐξώκειλ’ ἄταν.

ὤμοι θάκους οἴους θάσσω
σκηναῖς ἔφεδρος Ἀγαμεμνονίαις.
δούλα δ’ ἄγομαι γραῦς ἐξ οἴκων,
κουρᾷ ξυρήκει πενθήρη
κρᾶτ’ ἐκπορθηθεῖσ’ οἰκτρῶς.
ἀλλ’ ὦ τῶν χαλκεγχέων Τρώων
ἄλοχοι μέλεαι καὶ δύσνυμφοι,
τύφεται Ἴλιον , αἰάζωμεν ·

μάτηρ δ’ ὡσεὶ πτανοῖς κλαγγὰν
ὄρνισιν ὅπως ἐξάρξω ’γῶ
μολπὰν οὗ τὰν αὐτὰν

οἵαν ποτὲ δὴ

σκήπτρῳ Πριάμου διερειδομένα

120

125

” 130

135

140

145

150

 

