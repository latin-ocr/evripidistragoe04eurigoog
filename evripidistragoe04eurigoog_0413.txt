ΕΥΡΙΠΙΔΟΥ
Τ Ρ Ω Ι Α Δ Ε Σ.

 

110. ‘'me λιπών Αἴγαιον ἁλμυρὸν βάθος
πόντου Ποσειδῶν, ἔνθα Νηρῄδων χοροὶ
κάλλιστον ἴχνος ἐξελίσσουσιν ποδός.

, ἐξ οὗ γὰρ ἀμφὶ τήνδε Τρωικὴν χθόνα

Φοῖβός τε κάγώ λαΐνους πύργους πέριξ 5
ὀρθοῖσιν ἔθεμεν κανόσιν, οὔποτ’ ἐκ φρενῶν
εὔνοι’ ἀπέστη τῶν ἐμῶν Φρυγῶν πόλει,
ἢ νῦν καπνοῦται καὶ πρὸς Ἀργείου δορὸς
ὄλωλε πορθηθεῑσ’. ὁ γὰρ Παρνάσιος
Φωκεὺς Ἐπειὸς μηχαναῖσι Παλλάδος lo
ἐγκύμον’ ἵππον τευχέων συναρμόσας
πύργων ἔπεμψεν ἐντὸς ὀλέθριον βρέτας ·
ὅθεν πρὸς ἀνδρῶν ὑστέρων κεκλήσεται
δούρειος ἵππος, κρυπτὸν ἀμπισχών δόρυ.
ἔρημα δ’ ἄλση καὶ θεῶν ἀνάκτορα 15
φόνῳ καταρρεῖ · πρὸς δὲ κρηπίδων βάθροις
πέπτωκε Πρίαμος Ζηνὸς ἑρκείου θανών.
πολὺς δὲ χρυσὸς Φρύγιά τε σκυλεύματα
πρὸς ναῦς Ἀχαιῶν πέμπεται· μένουσι δὲ
πρύμνηθεν οὖρον, ὥς δεκασπόρῳ χρόνῳ 20
ἀλόχους τε καὶ τέκν’ εἰσίδωσιν ἅσμενοι,
οἳ τήνδ’ ἐπεστράτευσαν ’Έλληνες πόλιν.

