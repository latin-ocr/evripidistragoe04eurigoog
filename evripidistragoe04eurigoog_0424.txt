XO.

ΕΚ.

KA.

ΤΡΩΙΑΔΕΣ 357

κόραι, μέλπετ’ έμόν γάμων ,

τὸν πεπρωμένον εὐνᾷ πόσιν ἐμέθεν. 340
βασίλεια, βακχεύουσαν ού λήψει κόρην,

μὴ κοῦφον αἴρῃ βῆμ’ ἐς Ἀργείων στρατόν;

ἽΙφαιστε, δᾳδουχεῖς μὲν ἐν γάμοις βροτῶν,

ἀτὰρ λυγράν γε τήνδ’ ἀναιθύσσεις φλόγα

ἔξω τε μεγάλων ἐλπίδων. οἴμοι, τέκνον, 345
ὥς οὐχ ὑπ’ αἰχμῆς σ’ οὐδ’ ὑπ’ Ἀργείου δορὸς
γάμους γαμεῖσθαι τούσδ’ ἐδόξαζόν ποτε.

παράδος ἐμοὶ φῶς· οὐ γὰρ ὀρθά πυρφορεῖς
μαινὰς θοάζουσ’, ούδέ σ’ αἱ τύχαι, τέκνον,
ἐσωφρονήκασ’, ἀλλ’ ἔτ’ ἐν ταύτῷ μένεις. 350
εἰσφέρετε πεύκας δάκρυά τ’ ἀνταλλάσσετε

τοῖς τῆσδε μέλεσι, Τρῳάδες, γαμηλίοις.

μῆτερ, πύκαζε κρᾶτ’ έμὸν νικηφόρον

καὶ χαῖρε τοῖς ἐμοῖσι βασιλικοῖς γάμοις

καὶ πέμπε, κάν μὴ τάμά σοι πρόθυμά γ’ ᾖ. 355
ὤθει βιαίως· εἰ γὰρ ἔστι Λοξίας,

Ἑλένης γαμεῖ με δυσχερέστερον γάμον

ὅ τῶν Ἀχαιῶν κλεινὸς Ἀγαμέμνων ἅναξ.

κτενῶ γὰρ αὐτὸν κάντιπορθήσω δόμους

ποινὰς ἀδελφῶν καὶ πατρὸς λαβοῦσ’ ἐμοῦ. 360
ἀλλ’ αὕτ’ ἐάσω· πέλεκυν οὐχ ὑμνήσομεν,

ὃς είς τράχηλον τὸν ἐμὸν εἶσι χάτέρων,
μητροκτόνους τ’ ἀγῶνας, οὓς οὑμοὶ γάμοι
θήσουσιν, οἴκων τ’ Ἀτρέως ἀνάστασιν ·

πόλιν δὲ δείξω τήνδε μακαριωτέραν 365
ἢ τοὺς Ἀχαιούς, ἔνθεος μέν, ἀλλ’ ὅμως

τοσόνδε γ’ ἔξω στήσομαι βακχευμάτων·

οἳ διὰ μίαν γυναῖκα καὶ μίαν Κύπριν

θηρῶντες Ἑλένην μυρίους ἀπώλεσαν.

ὁ δὲ στρατηγὸς ὁ σοφὸς ἐχθίστων ὕπερ 370

