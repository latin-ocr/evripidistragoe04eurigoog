236

ΟΡΕΣ ΤΗΣ

δόμους τ’ ἔχειν σούς , δι’ Ἀγαμέμνονος δόρυ 1146
λαβόντα νύμφην· μὴ γὰρ οὖν ζῴην ἔτι,

ἦν μὴ ’π’ ἐκείνῃ φάσγανον σπασώμεθα.

ἦν δ’ οὖν τὸν Ἑλένης μὴ κατάσχωμεν φόνον,
πρήσαντες οἴκους τούσδε κατθανούμεθα. 1150
δυοῖν γὰρ ου σφαλέντες ἕξομεν κλέος,

καλῶς θανόντες ἦ καλῶς σεσωσμένοι.

ΧΟ. πάσαις γυναιξὶν ἀξία στυγεῖν ἔφυ

ἡ Τυνδαρὶς παῖς, ἢ κατῄσχυνεν γένος.

ΟΡ. φεῦ ·

οὐκ ἔστιν οὐδὲν κρεῖσσον ἦ φίλος σαφής, 1155
οὐ πλοῦτος , οὐ τυραννίς· ἀλόγιστον δέ τι

τὸ πλῆθος ἀντάλλαγμα γενναίου φίλου.

συ γὰρ τά τ’ εἰς Αἴγισθον ἐξηῦρες κακὰ

καὶ πλησίον παρῆσθα κινδύνων ἐμοί,

, νῦν τ’ αὖ δίδως μοι πολεμίων τιμωρίαν 1160

κούκ ἐκποδών εἷ. παύσομαί σ’ αἰνῶν, ἐπεὶ

βάρος τι κάν τῷδ’ ἐστίν, αἰνεῖσθαι λίαν.

ἐγώ δὲ πάντως ἐκπνέων ψυχὴν ἐμὴν

δράσας τι χρῄζω τοὺς ἐμοὺς ἐχθροὺς θανεῖν,

ἵν’ ἀνταναλώσω μὲν οἴ με προύδοσαν, 1165
στένωσι δ’ οἵπερ κάμ’ ἔθηκαν ἄθλιον.

Ἀγαμέμνονός τοι παῖς πέφυχ’, ὂς Ἑλλάδος

ἦρξ’ ἀξιωθείς, οὐ τύραννος, ἀλλ’ ὅμως

ῥώμην θεοῦ τιν’ ἔσχ’ · ὃν οὐ καταισχυνῶ

δοῦλον παρασχών θάνατον, ἀλλ’ ἐλευθέρως 1170
ψυχὴν ἀφήσω, Μενέλεων δὲ τίσομαι.

ἑνὸς γὰρ εί λαβοίμεθ’, εὐτυχοῖμεν ἄν,

εἴ ποθεν ἄελπτος παραπέσοι σωτηρία

κτανοῦσι μὴ θανοῦσιν · εὔχομαι τάδε.

ὃ βούλομαι γὰρ ἡδὺ καὶ διὰ στόμα 1175
πτηνοῖσι μύθοις ἀδαπάνως τέρψαι φρένα.

