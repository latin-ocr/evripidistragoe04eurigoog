ΚΤΚΛΩ Ψ . 181

ἄλλοι δ’ ὅπως ὄρνιθες ἐν μυχοῖς πέτρας
πτήξαντες εἶχον, αἷμα δ’ οὐκ ἐνῆν χροΐ.
ἐπεὶ δ’ ἑταίρων τῶν ἐμῶν πλησθεὶς βορᾶς
ἀνέπεσε, φάρυγος αἰθέρ’ ἐξιεὶς βαρύν, 410
εἰσῆλθέ μοί τι θετον· ἐμπλήσας σκύφος
,Μάρωνος αύτῷ τοῦδε προσφέρω πιεῖν,
λέγων τάδ’ · οἶ παῖ ποντίου θεοῦ, Κύκλωψ,
σκέψαι τόδ’ οἷον Ἑλλὰς ἀμπέλων ἄπο
θεῖον κομίζει πῶμα, Διονύσου γάνος. 415
ὃ δ’ ἔκπλεως ὢν τῆς ἀναισχύντου βορᾶς
ἐδέξατ’ ἔσπασέν τ’ ἄμυστιν ἑλκύσας
κάπῄνεσ’ ἄρας χεῖρα· φίλτατε ξένων,
καλὸν τὸ πῶμα δαιτὶ πρὸς καλῇ δίδως.
ἡσθέντα δ’ αὐτὸν ως ἐπῃσθόμην ἐγω’, 420
ἄλλην ἔδωκα κύλικα, γιγνώσκων ὅτι
τρώσει νιν οἶνος καὶ δίκην δώσει τάχα.
καὶ δὴ πρὸς ᾠδὰς εἷρπ’. ἐγώ δ’ ἐπεγχέων
ἄλλην ἐπ’ ἄλλῃ σπλάγχν’ ἐθέρμαινον ποτῷ.
ἄδ ει δὲ παρὰ κλαίουσι συνναύταις ἐμοῖς 425
ἄμουσ’ , ἐπήχει δ’ ἄντρον. ἐξελθών δ’ ἐγώ
σιγῇ, σὲ σῶσαι κᾶμ’, ἐὰν βούλῃ, θέλω.
ἀλλ’ εἴπατ’ εἴτε χρῄζετ’ εἶτ’ ού χρῄζετε
φεύγειν ἄμικτον ἄνδρα καὶ τὰ Βακχίου
ναίειν μέλαθρα Ναΐδων νυμφῶν μέτα. 430
ὁ μὲν γὰρ ἔνδον σὸς πατὴρ τάδ’ ᾔνεσεν. “
ἀλλ’ ἀσθενὴς γὰρ κάποκερδαίνων ποτοῦ,
ὥσπερ πρὸς ἰξῷ τῇ κύλικι λελημμένος
πτέρυγας ἀλύει· σὺ δέ, νεανίας γὰρ εἶ,
σώθητι μετ’ ἐμοῦ καὶ τὸν ἀρχαῖον φίλον 435

⁶ Διόνυσον άνάλαβ’, ού Κύκλωπι προσφερῆ.

ΧΟ. ὦ φίλτατ’, εἰ γὰρ τήνδ’ ἴδοιμεν ἡμέραν,

Κύκλωπος ἐκφυγόντες ἀνόσιον κάρα.

