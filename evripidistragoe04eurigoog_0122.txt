ΙΦΙΓΕΝΕΙΑ H ΕΝ ΤΑΤΡΟΙΣ 63

τίκτει, τὸ καλλιστεῖον εἰς ἔμ’ ἀναφέρων,

ἢν χρή σε θῦσαι. καί μ’ Ὀδυσσέως τέχναι
μητρὸς παρείλοντ’ ἐπὶ γάμοις Ἀχιλλέως. 25
ἐλθοῦσα δ’ Αὐλίδ’ ἡ τάλαιν’ ὑπὲρ πυρᾶς
μεταρσία ληφθεῖσ’ ἐκαινόμην ξίφει ·

ἀλλ’ ἐξέκλεψεν ἔλαφον ἀντιδοῦσά μου
’Ἄρτεμις Ἀχαιούς, διὰ δὲ λαμπρὸν αἰθέρα
πέμψασά μ’ εἰς τήνδ’ ᾤκισεν Ταύρων χθόνα, 30
οὗ γῆς ἀνάσσει βαρβάροισι βάρβαρος

Θόας, ὃς ὠκὺν πόδα τιθεὶς ἴσον πτεροῖς

εἰς τοῦνομ’ ἦλθε τόδε ποδωκείας χάριν.

ναοῖσι δ’ ἐν τοῖσδ’ ἱερίαν τίθησί με,

ὅθεν νόμοισι τοῖσιν ἥδεται θεὰ 35
’.Ἄρτεμις ἑορτῆς, τοῦνομ’ ἧς καλὸν μόνον,

τὰ δ’ ἄλλα - σιγῶ, τὴν θεὸν φοβουμένη.

θύω γὰρ ὄντος τοῦ νόμον καὶ πρὶν πόλει,

ὃς ἄν κατέλθῃ τήνδε γῆν Ἕλλην ἀνήρ.
κατάρχομαι μέν, σφάγια δ’ αλλοισιν μέλει 40
αρρητ’ ἔσωθεν τῶνδ’ ἀνακτόρων θεᾶς.

ἃ καινὰ δ’ ἥκει νὺξ φέρουσα φάσματα,

λέξω πρὸς αἰθέρ’, εἴ τι δὴ τόδ’ ἔστ’ ακος.

ἔδοξ’ ἐν” υπνςο τῆσδ’ ἀπαλλαχθεῖσα γῆς

οἰκεῖν ἐν ’Ἀργει, παρθενῶσι δ’ ἐν μέσοις 45
εὕδειν, χθονὸς δὲ νῶτα σεισθῆναι σάλῳ,

, φεύγειν δὲ κᾶξω στᾶσα θριγκὸν εἰσιδεῖν

δόμων πίτνοντα , πᾶν δ’ ἐρείψιμον στέγος
βεβλημένον πρὸς οὖδας ἐξ ἄκρων σταθμῶν.
μόνος δ’ ἐλείφθη στῦλος, ὥς ἔδοξέ μοι, 50
δόμων πατρῴων, ἐκ δ’ ἐπικράνων κρμας

ξανθὰς καθεῖναι, φθέγμα δ’ ἀνθρώπου λαβεῖν,
κάγώ τέχνην τήνδ’ ἣν ἔχω ξενοκτόνον

τιμῶσ’ ὑδραίνειν αὐτὸν ὡς θανούμενον,

