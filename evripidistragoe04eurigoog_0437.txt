370

ΤΡΩῙΑΔΕΣ

σιγῶσα δ’ εὖ τε ταῖς τύχαις κεχρημένη

τὸν τοῦδε νεκρὸν οὐκ ἄθαπτον ἂν λίποις

αὐτή τ’ Ἀχαιῶν πρευμενεστέρων τύχοις.

ῶ φίλτατ’, ῶ περισσὰ τιμηθεὶς τέκνον, 740
θανεῑ· πρὸς ἐχθρῶν μητέρ’ ἀθλίαν λιπών.

[ἡ τοῦ πατρὸς δέ σ’ εὐγένει’ ἀπώλεσεν,

ἢ τοῖσιν ἄλλοις γίγνεται σωτηρία,]

τὸ δ’ ἐσθλὸν ουκ είς καιρὸν ἦλθε σοὶ πατρός.

ῶ λέκτρα τάμὰ δυστυχῆ τε καὶ γάμοι, 745
οἷς ἦλθον είς μέλαθρον Ἕκτορός ποτε,

οὐ σφάγιον υἱὸν Δαναΐδαις τέξουσ’ ἐμόν,

ἀλλ’ ὥς τύραννον Ἀσιάδος πολυσπόρου.

ῶ παι, δακρύεις; αἰσθάνει κακῶν σέθεν;

τί μου δέδραξαι χερσὶ κάντέχει πέπλων, 750
νεοσσὸς &aaz πτέρυγας εἰσπίτνων ἐμάς;

οὐκ εἶσιν Ἕκτωρ κλεινὸν ἀρπάσας δόρυ

γῆς ἐξανελθὼν σοὶ φέρων σωτηρίαν,

οὐ συγγένεια πατρός, οὐκ ἰσχὺς Φρυγῶν·
λυγρὸν δὲ πήδημ’ είς τράχηλον υψόθεν 755
πεσῶν ἀνοίκτως, πνεῦμ’ ἀπορρήξεις σέθεν.

ῶ νέον ὑπαγκάλισμα μητρὶ φίλτατον,

ῶ χρωτὸς ἡδυ πνεῦμα· διὰ κενῆς ἀρα

ἐν σπαργάνοις σε μαστὸς ἐξέθρεψ’ ὅδε,

μάτην δ’ ἐμόχθουν καὶ κατεξάνθην πόνοις. ’ 760
νῦν, οὔποτ’ αὖθις, μητέρ’ ἀσπάζου σέθεν,
πρόσπιτνε τὴν τεκοῦσαν, ἀμφὶ δ’ ὠλένας

ε’λισσ’ ἐμοῖς νῶτοισι καὶ στόμ’ αρμοσον.

ῶ βάρβαρ’ ἐξευρόντες’ Έλληνες κακά,

τι ’τόνδε παῖδα κτείνετ’ οὐδὲν αἴτιον; 765
ῶ Τυνδάρειον ἔρνος, ουποτ’ εἷ Διός,

πολλῶν δὲ πατέρων φημί σ’ ἐκπεφυκέναι,
Ἀλάστορος μὲν πρῶτον, εἶτα δὲ Φθόνου,

