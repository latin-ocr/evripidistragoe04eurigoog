264 ΟΡΕΣΤΗΣ

ἐρήσομαι δέ, Μενέλεως, τοσόνδε σε·

εἰ τόνδ’ ἀποκτείνειεν ὁμόλεκτρος γυνή,

χὼ τοῦδε παῖς αὖ μητέρ’ ἀνταποκτενεῖ,

κᾶπειθ’ ὁ κείνου γενόμενος φόνῳ φόνον 510
λύσει, πέρας δὴ ποῖ κακῶν προβήσεται;

καλῶς ἔθεντο ταῦτα πατέρες οἰ πάλαι·

εἰς ὀμμάτων μὲν ὄψιν οὐκ εἴων περᾶν

οὐδ’ εἰς ἀπάντημ’, ὅστις αἷμ’ ἔχων κυρεῖ,
φυγαῖσι δ’ ὁσιοῦν, ἀνταποκτείνειν δὲ μή. 515
ἀεὶ γὰρ εἷς ἔμελλ’ ἐνέξεσθαι φόνῳ,

τὸ λοίσθιον μίασμα λαμβάνων χεροῖν.

ἐγώ δὲ μισῶ μὲν γυναῖκας ἀνοσίους,

πρώτην δὲ θυγατέρ’, ἢ πόσιν κατέκτανεν·
Ἑλένην τε τὴν σὴν ἄλοχον οὔποτ’ αἰνέσω 520
οὐδ’ ἀν προσείποιμ’ · οὐδὲ σὲ ζηλῶ, κακῆς
γυναικὸς ἐλθόνθ’ εἵνεκ’ εἰς Τροίας πέδον.
ἀμυνεό δ’ ὅσονπερ δυνατός εἰμι τῷ νόμῳ,

τὸ θηριῶδες τοῦτο καὶ μιαιφόνον

παύων, ὃ καὶ γῆν καὶ πόλεις ὅλλυσ’ ἀεί. 525
ἐπεὶ τίν’ εἶχες, ὦ τάλας, ψυχὴν τότε

ὅτ’ ἐξέβαλλε μαστὸν ἱκετεύουσά σε

μήτηρ; ἐγω μὲν οὐκ ἰδών τάκεῖ κακά,

δακρύοις γέροντ’ ὀφθαλμὸν ἐκτήκω τάλας.

 

ἓν δ’ οὗν λόγοισι τοῖς ἐμοῖς ὁμορροθεῖ· 530
μισεῖ γε πρὸς θεῶν καὶ τίνεις μητρὸς δίκας,
μανίαις ἀλαίνων καὶ φόβοις. τί μαρτύρων

ἄλλων ἀκούειν δεῖ μ’, ἅ γ’ εἰσορᾶν πάρα;

ὡς οὖν ἀν εἰδῇς, Μενέλεως, τοῖσιν θεοῖς

μὴ πρᾶσσ’ ἐναντί’, ὠφελεῖν τοῦτον θέλων, 535
ἔα δ’ ὑπ’ ἀστῶν καταφονευθῆναι πέτροις.

ἢ μὴ ’πίβαινε Σπαρτιάτιδος χθονός. 537

