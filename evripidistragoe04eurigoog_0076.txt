ΙΦΙΓΕΝΕῙΑ H EN ΑΤΛΙΔῙ 19

δῶσουσ’, ἵν’ ἡμᾶς ὄντας εὑρήσει κακούς.
τὴν δ’ αὖ τάλαιναν παρθένον, τί παρθένονς 460
’Ἅιδης νιν ῶς ἔοικε νυμφεύσει τάχα,
ῶς ῶκτισ’ · οἶμαι γάρ νιν ἱκετεύσειν τάδε ·
“ ῶ πάτερ, ἀποκτενεῖς με; τοιούτους γάμους
γήμειας αὐτὸς χῶστις ἐστί σοι φίλος.
παρῶν δ’ Ὀρέστης ἐγγὺς ἀναβοήσεται 465
οὐ συνετὰ συνετῶς · ἔτι γάρ ἐστι νήπιος.
αἰαῖ, τὸν Ἑλένης ῶς μ’ ἀπώλεσεν γάμον
γήμας ὁ Πριάμου Πάρις , ὃς εἴργασται τάδε.
XO. κάγῶ κατῴκτειρ’, ὥς γυναῖκα δεῖ ξένην
ὑπὲρ τυράννων συμφορᾶς καταστένειν. · 470
ME. ἀδελφέ, δός μοι δεξιᾶς τῆς σῆς θιγεῖν.
ΑΓΛ. δίδωμι· σὸν γὰρ τὸ κράτος, ἄθλιος δ’ ἐγώ.
ΜΕ. Πέλοπα κατόμνυμ’, ὃς πατὴρ τούμοῦ πατρὸς
τοῦ σοῦ τ’ ἐκλήθη, τὸν τεκόντα τ’ Ἀτρέα,
ἦ μὴν ἐρεῖν σοι τάπὸ καρδίας σαφῶς 475
καὶ μὴ ’πίτηδες μηδὲν ἀλλ’ ὅσον φρονῶ.
ἐγώ σ’ ἀπ’ ὅσσων ἐκβαλόντ’ ‹tadu› δάκρυ
· ᾇκτειρα καύτὸς ἀνταφῆκά σοι πάλιν-
καὶ τῶν παλαιῶν ἐξαφίσταμαι λόγων,
οὐκ εἰς σὲ δεινός· εἶμι δ’ οὗπερ εἶ σύ νῦν · 480
καί σοι παραινῶ μήτ’ ἀποκτείνειν τέκνον
μήτ’ ἀνθελέσθαι τούμόν. οὐ γὰρ ἔνδικον
σε μὲν στενάζειν, τάμὰ δ’ ἡδέως ἔχειν,
θνήσκειν τε τούς σούς, τούς δ’ ἐμοὺς ὁρᾶν φάος.
τί βούλομαι γάρ; ού γάμους ἐξαιρέτους 485
ἀλλους λάβοιμ’ ἀν, εἰ γάμων ίμείρομαι;
ἀλλ’ ἀπολέσας ἀδελφόν, ὅν μ’ ἥκιστ’ ἐχρῆν,
Ἑλένην ἕλωμαι, τὸ κακὸν ἀντὶ τάγαθοῦ;
ἄφρων νέος τ’ ἦ , πρὶν τὰ πράγματ’ ἐγγύθεν
σκοπῶν ἐσεῖδον οἷον ἦν κτείνειν τέκνα. 490
2 ss

