ΙΩΝ 135

πρόσειπε, μέλλων Δελφίδ’ ἐκλιπεῖν πόλιν. 665
ὑμῖν δὲ σιγᾶν, δμωίδες, λέγω τάδε,
ἦ θάνατον εἰπούσαισι πρὸς δάμαρτ’ ἐμήν.
[RN. στείχοιμ’ ἄν· ἓν δὲ τῆς τύχης ἄπεστί μοι·
εἰ μὴ γὰρ ἥτις μ’ ἔτεκεν εὑρήσω, πάτερ,
ἀβίωτον ἡμῖν· εί δ’ ἐπεύξασθαι χρεων, 670
ἐκ τῶν Ἀθηνῶν μ’ ἡ τεκοῦσ’ εἴη γυνή,
ὥς μοι γένηται μητρόθεν παρρησία.
καθαρὰν γὰρ ἤν τις είς πόλιν πέσῃ ξένος,
κᾶν τοῖς νόμοισιν ἆστός ᾖ, τό γε στόμα
δοῦλον πέπαται κούκ ἔχει παρρησίαν. 675
XO. ὁρῶ δάκρυα καὶ πενθίμους στρ.
ἀλαλαγὰς στεναγμάτων τ’ εἰσβολάς,
ὅταν ἐμὰ τύραννος εὐπαιδίαν
πόσιν ἔχοντ’ εἰδῇ,
αὐτὴ δ’ ἅπαις ᾗ καὶ λελειμμένη τέκνων. 680
τίν’, ὦ παῖ πρόμαντι Λατοῦς ἔχρη-
σας ὑμνῳδίαν,
πόθεν ὁ παῖς ὅδ’ ἀμφὶ ναοὺς σέθεν
τρόφιμος ἐξέβα, γυναικῶν τίνος;
ού γάρ με σαίνει 685
θέσφατα, μή τιν’ ἔχῃ δόλον.
δειμαίνω συμφορὰν
ἐφ’ ὅ ποτε βάσεται.
ἄτοπος ἄτοπα γὰρ παραδίδωσί μοι 690
τάδε θεοῦ φήμα.
ἔχει δόμων τύχαν ὃ παῖς
ἄλλων τραφεὶς ἐξ αἱμάτων.
τίς ού τάδε &uvolae-vau
φίλαι, πότερ’ ἐμᾷ δεσποίνᾳ ἀντ. 695
τάδε τορῶς ἐς οὖς γεγωνήσομεν,
676 -- 694 = 695 - 713

