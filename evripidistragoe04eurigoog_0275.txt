216 ΜΗΔΕΙΛ

ᾤκτισεν παθοῦσαν
δεινότατα παθέων.
ἀχάριστος ὄλοιθ’ ὅτῳ πάρεστι
μὴ φίλους τιμᾶν καθαρὰν άνοί- 660
ξαντα κλῇδα φρενῶν· ἐμοὶ ’
μὲν φίλος οὔποτ’ ἔσται.
ΑΙ. Μήδεια, χαῖρε · τοῦδε γὰρ προοίμιον -
κάλλιον οὐδεὶς οἶδε προσφωνεῖν φίλους.
ΜΗ. ῶ χαῖρε καὶ σύ, παῖ’ σοφοῦ Πανδίονος, 665
Αίγεῦ. πόθεν γῆς τῆσδ’ ἐπιστρωφᾷ πέδον;
ΑΙ. Φοίβου παλαιὸν ἐκλιπῶν χρηστήριον.
MH. τί δ’ ὀμφαλὸν γῆς θεσπιῳδὸν ἐστάλης;
ΑΙ. παίδων ἐρευνῶν σπέρμ’ ὅπως γένοιτό μοι.
ΜΗ. πρὸς θεῶν, ἄπαις γὰρ δεῦρ’ ἀεὶ τείνεις βίονς 670
ΑΙ. ἄπαιδές ἐσμεν δαίμονός τινος τύχῃ.
ΜΗ. δάμαρτος οὔσης, ἢ λέχους ἄπειρος ῶν;
ΑΙ. οῦκ ἐσμὲν εὐνῆς ἄζυγες γαμηλίου.
MH. τί δῆτα Φοῖβος εἶπέ σοι παίδων πτέρις
ΑΙ. σοφῶτερ’« ἢ κατ’ ἄνδρα συμβαλεῖν ἔπη. 675
MH. θέμις μὲν ἡμᾶς χρησμὸν εἰδέναι θεοῦ;
ΑΙ. μάλιστ’, ἐπεί τοι καὶ σοφῆς δεῖται φρενός.
MH. τί· δῆτ’ ἔχρησε; λέξον, εἰ θέμις κλύειν.
ΑΙ. ἀσκοῦ με τὸν προύχοντα μὴ λῦσαι πόδα,
ΜΗ. πρὶν αν τί δράσῃς’ η’- τίν’ ἐξίκῃ χθόνα; 680
ΑΙ. πρὶν’ αν πατρῴαν αυθις ἑστίαν μόλω.
MH. σὺ δ’ ως τί χρῄζων τήνδε ναυστολεῖς χθόνα;
ΑΙ. Πιτθεύς τις ἔστι γῆς άναξ Τροιζηνίας.
ΜΗ. παῖς ῶς λέγουσι Πέλοπος εὐσεβέστατος.
ΑΙ. τούτῳ θεοῦ μάντευμα κοινῶσαι θέλω. 685
MH. σοφὸς γὰρ ἀνὴρ καὶ τρίβων τὰ τοιάδε.
ΑΙ. κάμοί γεπάντων φίλτατος δορυξένων.
Ἥ. ἀλλ’ εὐτυχοίης καὶ τύχοις ὅσων ἐρᾷς·

