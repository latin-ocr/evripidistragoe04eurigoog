mlv 125

ἄλλως ἕδη ⁸'‘ χρῇ τάδ’, εἰ πρὸς τοῦ θεοῦ 390
κωλυόμεσθα μὴ μαθεῖν ἃ βούλομαι.

ἀλλ’ ὦ ξέν’, εἰσορῶ γὰρ εὐγενῆ πόσιν

Ξοῦθον πέλας δὴ τόνδε τὰς Τροφωνίου

λιπόντα θαλάμας , τοὺς λελεγμένους λόγους

σίγα πρὸς ἄνδρα, μή τιν’ αἰσχύνην λάβω 395
διακονοῦσα κρυπτά, κάποβῇ λόγος

οὐχ ᾗπερ ἡμεῖς αὐτὸν ἐξειλίσσομεν.

τὰ γὰρ γυναικῶν δυσχερῆ πρὸς ἄρσενας,

κάν ταῖς κακαῖσιν ἁγαθαὶ μεμιγμέναι

μισούμεθ’ · οὕτω δυστυχεῖς πεφύκαμεν. 400

ΞΟΤ. πρῶτον μὲν ὁ θεὸς τῶν έμῶν προσφθεγμάτων
λαβών ἀπαρχὰς χαιρέτω , σύ τ’, ὦ γύναι.
μῶν χρόνιος έλθιόν σ’ ἐξέπληξ’ όρρωδίᾳ;

ΚΡ. οὐδέν γ’ · ἀφίκου δ’ εἰς μέριμναν. ἄλλά μοι
λέξον, τί θέσπισμ’ έκ Τροφωνίου φέρεις, 405
παίδων ὅπως νῷν σπέρμα συγκραθήσεται;

ΞΟΤ. οὐκ ἠξίωσε τοῦ θεοῦ προλαμβάνειν
μαντεύμαθ’ · ἓν δ’ οῦν εἶπεν, οὐκ ἄπαιδά με
πρὸς οἶκον ἥξειν οὐδὲ σ’ ἐκ χρηστηρίων.

ΚΡ. ὦ πότνια Φοίβου μῆτερ, εἰ γὰρ αἰσίως 410
ἔλθοιμεν, ἅ τε νῷν συμβόλαια πρόσθεν ἦν
ές παῖδα τὸν σόν, μεταπέσοι βελτίονα.

ΞΟ Τ. ἔσται τάδ’ · ἀλλὰ τίς προφητεύει θεοῦ;

ΙΩΝ. ἡμεῖς τά γ’ ἔξω , τῶν ἔσω δ’ ἄλλοις μέλει,
οἳ πλησίον θάσσουσι τρίποδος , ὦ ξένε, · 415
Δελφῶν ἀριστῆς, οὒς ἐκλήρωσεν πάλος.

ΞΟῬ. καλῶς· ἔχω δὴ πάνθ’ ὅσων ἐχρῄζομεν.
στείχοιμ’ ἄν εἴσω · καὶ γάρ, ὡς ἐγώ κλύω,
χρηστήριον πέπτωκε τοῖς ἐπήλυσι
κοινὸν πρὸ ναοῦ · βούλομαι δ’ ἐν ἡμέρᾳ 420
τῇδ’, αἰσία γάρ, θεοῦ λαβεῖν μαντεύματα.

