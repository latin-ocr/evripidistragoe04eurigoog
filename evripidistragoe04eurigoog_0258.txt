XO.

TP.

ΜΗ.

ΜΗΔΕΙΑ 199

τί δέ σοι παῖδες πατρὸς ἀμπλακίας

μετέχουσι; τί τούσδ’ ἔχθεις; οἴμοι,

τέκνα, μή τι πάθηθ’ ὥς ὑπεραλγῶ.

δεινὰ τυράννων λήματα καί πως

ὀλίγ’ ἀρχόμενοι πολλὰ κρατοῦντες 120

χαλεπῶς· ὀργάς μεταβάλλουσιν.

τὸ γὰρ εἰθίσθαι ζῆν ἐπ’ ἴσοισιν

κρεῖσσον· ἐμοὶ γοῦν, εί μὴ μεγάλως,

ὀχυρῶς γ’ εἴη καταγηράσκειν.

τῶν γὰρ μετρίων πρῶτα μὲν εἰπεῖν 125

τοῦνομα νικᾷ, χρῆσθαί τε μακρῷ

λῷστα βροτοῖσιν· τὰ δ’ ὑπερβάλλοντ’

οὐδένα καιρὸν δύναται θνητοῖς·

μείζους δ’ ἄτας, ὅταν ὀργισθῇ

δαίμων, οἴκοις ἀπέδωκεν. 130

ἔκλυον φωνάν, ἔκλυον δὲ βοὰν

τᾶς δυστάνου

Κολχίδος, οὐδέ πω ἤπιος· ἀλλά, γεραιά,

λέξον· ἐπ’ άμφιπύλου γὰρ ἔσω μελάθρου γόον
ἔκλυον· 135

οὐδὲ συνήδομαι, οἶ γύναι, ἄλγεσι δώματος,

ἐπεί μοι φίλον κέκρανται.

οὐκ εἰσὶ δόμοι· φροῦδα γὰρ ἤδη

τάδ’ · ὃ μὲν γὰρ ἔχει λέκτρα τυράννων, 140

ἢ δ’ ἐν θαλάμοις τήκει βιοτὴν

δέσποινα , φίλων οὐδενὸς οὐδὲν

παραθαλπομένη φρένα μύθοις.

αἰαῖ,

διά μου κεφαλᾶς φλὸξ οὐρανία

βαίη· τί δέ μοι ζῆν ἔτι κέρδος; 145

φεῦ φεῦ · θανάτῳ καταλυσαίμαν

βιοτὰν στυγερὰν προλιποῦσα.

