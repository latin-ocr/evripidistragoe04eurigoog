ΦΟΙΝΙΣΣΑΙ 421

βᾶθι βᾶθι τάνδε γᾶν·
σοί νιν ἔκγονοι κτίσαν,
ἃν διω’νυμοι θεαί, άντ.
Περσέφασσα καὶ φίλα
Δαμάτηρ θεά, 685
πάντων ἄνασσα, πάντων δὲ Γᾶ τροφός, ’
ἐκτήσαντο· πέμπε πυρφόρους
θεάς, ἄμυνε τᾷδε γᾷ ·
πάντα δ’ εὐπετῆ θεοῖς.
ΕΤ. χαίρει σύ καὶ κόμιζε τὸν Μενοικέως 690
· Κρέοντ’, ἀδελφὸν μητρὸς Ἰοκάστης ἐμῆς,
λέγων τάδ’, ὥς οἰκεῖα καὶ κοινὰ χθονὸς
θέλω πρὸς αὐτὸν συμβαλεῖν βουλεύματα,
πρὶν είς μάχην τε καὶ δορὸς τάξιν μολεῖν.
καίτοι ποδῶν σῶν μόχθον ἐκλύει παρεόν· 695
ὁρῶ γάρ αὐτὸν πρὸς δόμους στείχοντ’ ἐμούς.
ΚΡ. ἦ πόλλ’ ἐπῆλθον εἰσιδεῖν χρῄζων α’, ἅναξ
Ἐτεόκλεες, πέριξ δὲ Καδμείων πύλας
φύλακάς τ’ ἐπῆλθον σὸν δέμας θηρώμενος.
ΕΤ. καὶ μὴν ἐγώ σ’ ἔχρῃζον εἰσιδεῖν, Κρέον· 700
πολλῷ γὰρ ηὗρον ἐνδεεῖς διαλλαγάς,
ὡς είς λόγους συνῆψα Πολυνείκει μολών.
ΚΡ. ἥκουσα μεῖζον αὐτὸν ἦ Θήβας φρονεῖν,
κήδει τ’ Ἀδράστου καὶ στρατῷ πεποιθότα.·
ἀλλ’ εἰς θεοὺς χρὴ ταῦτ’ ἀναρτήσαντ’ ἔχειν· 705
ἃ δ’ ἐμποδών μάλιστα, ταῦθ’ ἥκω φράσων.
ΕΤ. τὰ ποῖα ταῦτα; τὸν λόγον γὰρ άγνοῶ.
ΚΡ. ἥκει τις αἰχμάλωτος Ἀργείων πάρα.
ΕΤ. λέγει δὲ δη τί τῶν ἐκεῖ νεότερον;
ΚΡ. [μέλλειν πέριξ πύργοισι Καδμείων πόλιν] 710
ὅπλοις ἑλίξειν αὐτίκ’ Ἀργείων στρατόν.
ΕΤ. ἐξοιστέον τᾶρ’ ὅπλα Καδμείων πόλει.

