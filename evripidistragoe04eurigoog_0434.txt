ΤΡΩΙΑΔΕΣ 367

κείνη δ’ ὁμοίως ῶσπερ οῦκ ἰδοῦσα φῶς
τέθνηκε κούδὲν οἶδε τῶν αὑτῆς κακῶν.
ἐγὼ δὲ τοξεύσασα τῆς εὐδοξίας
λαχοῦσα πλεῖστον τῆς τύχης ἡμάρτανον.
ὁὶ γὰρ γυναιξὶ σώφρον’ ἔσθ’ ηὑρημένα, 645
ταῦτ’ ἐξεμόχθουν ’Έκτορος κατὰ στέγας.
πρῶτον μέν, ἔνθα κᾶν προσῇ κᾶν μὴ προσῇ
ψόγος γυναιξίν, αὐτὸ τοῦτ’ ἐφέλκεται
κακῶς ἀκούειν, ἥτις οῦκ ἔνδον μένει,
τούτου παρεῖσα πόθον ἔμιμνον ἐν δόμοις 650
εἴσω μελάθρων· κομψὰ θηλειῶν ἔπη ·
οῦκ είσεφριέμην, τὸν δὲ νοῦν διδάσκαλον
οἴκοθεν ἔχουσα χρηστὸν ἐξήρκουν ἐμοί.
γλῶσσηςτε σιγὴν ὄμμα θ’ ἥσυχον πόσει
παρεῖχον· ᾔδη δ’ ἁμὲ χρῆν νικᾶν πόσιν, 655
κείνω τε νίκην ῶν ἐχρῆν παριέναι.
καὶ τῶνδε κληδὼν είς στράτευμ’ Ἀχαϊκὸν
ἐλθοῦσ’ ἀπώλεσέν μ’ · ἐπεὶ γὰρ ᾑρέθην,
Ἀχιλλέως με παῖς ἐβουλήθη λαβεῖν
δάμαρτα· δουλεύσω δ’ ἐν αὐθεντῶν δόμοις. 660
κεί μὲν παρῶσασ’ Ἕκτορος φίλον κάρα
πρὸς τὸν παρόντα πόσιν ἀναπτύξω φρένα,
κακὴ φανοῦμαι τῷ θανόντι· τόνδε δ’ αὖ
στέργουσ’ ἐμαυτῆς δεσπόταις μισήσομαι.
καίτοι λέγουσιν ῶς μί’ εὐφρόνη χαλᾷ 665
τὸ δυσμενὲς γυναικὸς είς ἀνδρὸς λέχος ·
[ἀπέπτυσ’ αὐτήν, ἥτις ἄνδρα-τὸν πάρος
καινοῖσι λέκτροις ἄποβαλοῦσ’ ἄλλον φιλεῐ.]
ἄλλ’ οὐδὲ πῶλος ἥτις ἂν διαζυγῇ
τῆς συντραφείσης, ῥᾳδίως ἕλξει ζυγόν. 670
καίτοι τὸ θηριῶδες ἄφθογγόν τ’ ἔφυ

ξυνέσει τ’ ἄχρηστον τῇ φύσει τε λείπεται.

*x

