ΙΦΙΓΕΝΕΙΑ Η EN ΤΑΥΡΟΙΣ 75

ὅλβου βάρος οἳ φέρονται
πλάνητες ἐπ’ οἶδμα πόλεις τε βαρβάρους περῶντες
κεινᾷ δόξᾳ.
γνώμα δ’ οἷς μὲν ἄκαιρος ὅλ-
βου , τοῖς δ’ εἰς μέσον ἥκει. 420
πῶς πέτρας τὰς συνδρομάδας, στρ.
πῶς Φινεΐδας ἀύπνους
ἀκτὰς ἐπέρασαν
παρ’ ἅλιον αἰγιαλὸν ἐπ’ Ἀμφιτρίτας 425
ῥοθίῳ δραμόντες ,
ὅπου πεντήκοντα κορᾶν
Νηρηίδων χοροὶ
μέλπουσιν ἐγκύκλιοι,
πλησιστίοισι πνοαῖς, 430
συριζόντων κατὰ πρύμναν
εὐναίων πηδαλίων
αὕραισιν νοτίαις
ἢ πνεύμασι Ζεφύρου,
τάν πολυόρνιθον ἐπ’ αἶαν, 435
λευκὰν ἀκτάν, Ἀχιλῆος
δρόμους καλλισταδίους,
ἄξεινον κατὰ πόντον;
εἴθ’ εὐχαῖσιν δεσποσύνοις ἀντ.
Λήδας Ἑλένα φίλα παῖς 440
ἐλθοῦσα τύχοι τάν
Τρωάδα λιποῦσα πόλιν, ἵν’ ἀμφὶ χαίτᾳ
δρόσον αἱματηράν
εἱλιχθεῖσα λαιμοτόμῳ
δεσποίνας χερὶ θάνοι 445
ποινὰς δοῦσ’ ἀντιπάλους.
ἥδιστ’ ἂν τήνδ’ ἀγγελίαν
421-438-2439- · 455,

