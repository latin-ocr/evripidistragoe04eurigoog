ΦΟΙΝΙΣΣΛΙ 425

τον νάπος, Ἀρτέμιδος χιονοτρόφον ὄμμα Κιθαι-
ρων,

μήποτε τὸν θανάτω προτεθέντα, λόχευμ’ Ἰοκά-
στας,

ω’φελες Οἰδιπόδαν θρέψαι βρέφος ἔκβολον οἴκων,

χρυσοδέτοις περόναις ἐπίσαμον· 805

μηδὲ τὸ παρθένιον πτερόν, οὔρειον τέρας, ἐλθεῖν

πένθεα γαίας,

Σφίγγ’, ἀπομουσοτάταισι σύν ςόδαῖς,

ἅ ποτε Καδμογενῆ τετραβάμοσι χαλαῖς

τείχεσι χριμπτομένα φέρεν αἰθέρος είς ἄβατον
φῶς

γένναν, ἂν ὁ κατὰ χθονὸς ’Ἅιδας 810

Καδμείοις ,ἐπιπέμπει · δυσδαίμων δ’ ἔρις ἄλλα

θάλλει παίδων

Οἰδιπόδα κατὰ δτόματα καὶ πόλιν.

οὐ γὰρ ὃ μὴ καλὸν οὔποτ’ ἔφυ καλόν,

οὐδ’ oc μὴ νόμιμοι 815

παῖδες ματρὶ λόχευμα, μίασμα πατρός·

ἣ δὲ συναίμονος είς λέχος ἦλθεν.

ἔτεκες, ω γᾶ, ἔτεκές ποτε,

βάρβαρον ὥς ἀκοὰν ἐδάην ἐδάην ποτ’ ἐν οἴκοις,

τὰν απὸ θηροτρόφου φοινικολόφοιο δράκοντος 820

γένναν ὀδοντοφυῆ, Θήβαις κάλλιστον ονειδος·

Ἁρμονίας δέ ποτ’ εἰς ὑμεναίους

ἤλυθον οὐρανίδαι, φόρμιγγί τε τείχεα Θήβας

τᾶς Ἀμφιονίας τε λύρας ὕπο πύργος ἀνέστα

διδύμων ποταμῶν πόρον ἀμφὶ μέσον 825

Δίρκας, χλοεροτρόφον ἃ πεδίον

πρόπαρ Ἰσμηνοῦ καταδεύει·

'Im' θ’ ἆ κερόεσσα προμάτωρ

Καδμείων βασιλῆας ἐγείνατο,

