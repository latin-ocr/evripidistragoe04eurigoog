ΦΟΙΝΙΣΣΑΙ 445

ΑΓΓ. ἄκουε δή νυν καὶ τὰ πρὸς τούτοις κακά.
ὡς γὰρ τέκνω πεσόντ’ ἐλειπέτην βίον,
ἐν τῷδε μήτηρ ή τάλαινα προσπίτνει.
τετρωμένους δ’ ἰδοῦσα καιρίους σφαγὰς 1431
ᾤμωξεν· ὦ τέκν’, ὑστέρα βοηδρόμος
πάρειμι. προσπίτνουσα δ’ ἐν μέρει τέκνα
ἔκλαι’ ἐθρήνει τὸν πολύν μάτην πόνον
στένουσ’, ἀδελφή θ’ ἡ παρασπίζουσ’ ὁμοῦ · 1435
αἶ γηροβοσκώ μητρός, ὦ γάμους ἐμοὺς
προδόντ’ ἀδελφώ φιλτάτω. στέρνων δ’ ἄπο
φύσημ’ ἀνεὶς δύσθνητον Ἐτεοκλῆς ἅναξ
ἤκουσε μητρός, κάπιθεὶς ὑγρὰν χέρα
φωνήν μὲν ούκ ἀφῆκεν, ὀμμάτων δ’ ἄπο 1440
προσεῖπε δακρύοις, ὥστε σημῆναι φίλα.
ὃ δ’ ἦν ἔτ’ ἔμπνους, πρὸς κασιγνήτην δ’ ἰδὼν
γραῖάν τε μητέρ’ εἶπε Πολυνείκης τάδε ·
ἀπωλόμεσθα, μῆτερ · οἰκτείρω δὲ σὲ ι
καὶ τήνδ’ ἀδελφὴν καὶ κασίγνητον νεκρόν. 1445
φίλος γὰρ ἐχθρὸς ἐγένετ’, ἀλλ’ ὅμως φίλος.
θάψον δέ μ’ ὦ τεκοῦσα καὶ σύ σύγγονε
ἐν γῇ πατρῴᾳ, καὶ πόλιν θυμουμένην
παρηγορεῖτον, ὥς τοσόνδε γοῦν τύχω
χθονὸς πατρῴας, κεί δόμους ἀπώλεσα. 1450
ξυνάρμοσον δὲ βλέφαρά μου τῇ σῇ χερί,
μῆτερ - τίθησι δ’ αὐτὸς ὀμμάτων ἔπι --
καὶ χαίρετ’ · ἤδη γάρ με περιβάλλει σκότος.
ἄμφω δ’ ἅμ’ ἐξέπνευσαν ἄθλιον βίον.
μήτηρ δ’ ὅπως ἐσεῖδε τήνδε συμφοράν, 1455
ὖπερπαθήσασ’ ἥρπασ’ ἐκ νεκρῶν ξίφος
κᾶπραξε δεινά· διὰ μέσου γὰρ αὐχένος

 

σὺν παρθένῳ τε καὶ προθυμίᾳ ποδός. 1430

