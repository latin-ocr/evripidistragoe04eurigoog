322 “

ΡΗΣΟΣ

σὲ γὰρ οὔτις ὑποστὰς 375
Ἀργείας ποτ’ ἐν ’Ἠρας δαπέδοις χορεύσει ·

ἄλλά νιν ἅδε γᾶ .
καταφθίμενον Θρῃκὶ μόρῳ

φίλτατον ἄχθος οἴσει.

ιώ ιώ. 380
μέγας ὦ βασιλεῦ, καλόν, ὦ Θρῄκη,

σκύμνον ἔθρεψας πολίαρχον ἰδεῖν.

ἴδε χρυσόδετον στόματος ἀλκήν,

κλύε καὶ κόμπους κωδωνοκρότους,

παρὰ πορπάκων κελαδοῦντας. ’ 385
θεός, ὦ Τροία, θεὸς αὐτὸς Ἄρης,

ὁ Στρυμόνιος πῶλος ἀοιδοῦ

Μούσης ἥκων καταπνεῖ σε.

ΡΗ. χαῖρ’, ἐσθλὸς ἐσθλοῦ παῖ, τύραννε τῆσδε γῆς,

ΕΚ.

Ἕκτορ · παλαιᾷ σ’ ἡμέρᾳ προσεννέπω.

χαίρω δέ σ’ εὐτυχοῦντα καὶ προσήμενον 390
πύργοισιν ἐχθρῶν· συγκατασκάψων δ’ ἐγώ
τείχη πάρειμι καὶ νεῶν πρήσων σκάφη.

παῖ τῆς μελῳδοῦ μητέρος Μουσῶν μιᾶς

,‚ Θρῃκός τε ποταμοῦ Στρυμόνος, φιλῶ λέγειν

τάληθὲς ἀεὶ κού διπλοῦς πέφυκ’ ἀνήρ. 395
πάλαι πάλαι χρῆν τῇδε συγκάμνειν χθονὶ
ἐλθόντα, καὶ μὴ τούπὶ σ’ ’Λργείων ῦπο

Τροίαν ἐᾶσαι πολεμίων πεσεῖν δορί.

οὐ γάρ τι λέξεις ὥς ἄκλητος οἳν φίλοις

οὐκ ἦλθες οὐδ’ ἤμυνας οὐδ’ ἐπεστράφης. 400
τίς γάρ σε κῆρυξ ἢ γερουσία Φρυγῶν

ἐλθοῦσ’ ἀμύνειν οὐκ ἐπέσκηψεν πόλεις

ποίων δὲ δώρων κόσμον οῦκ ἐπέμψαμεν;

σὺ δ’ ἐγγενὴς ὧν βάρβαρός τε βαρβάρους
Ἕλλησιν ἡμᾶς προύπιες τὸ σὸν-μέρος. 405

