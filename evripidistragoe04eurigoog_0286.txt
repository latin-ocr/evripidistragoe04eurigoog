ΜΗΔΕΙΑ 225

λεπτόν τε πέπλον καὶ πλόκον χρυσήλατον

παῖδας φέροντας. ἀλλ’ ὅσον τάχος χρεων 950
κόσμον κομίζειν δεῦρο προσπόλων τινά.
εὐδαιμονήσει δ’ οὐχ ἓν ἀλλὰ μυρία,

ἀνδρός τ’ ἀρίστου σοῦ τυχοῦσ’ ὁμευνέτου
κεκτημένη τε κόσμον ὅν ποθ’ ’Ἡλιος

πατρὸς πατὴρ δίδωσιν ε’κγόνοισιν οἷς. 955
λάζυσθε φερνὰς τάσδε, παῖδες, εἰς χέρας

καὶ τῇ τυράννῳ μακαρίᾳ νύμφῃ δότε

φέροντες· οὔτοι δῶρα μεμπτὰ δέξεται.

[A. τί δ’, αἶ ματαία, τῶνδε σὰς κενοῖς χέρας;
δοκεῖς σπανίζειν δῶμα βασιλικὸν πέπλων, 960
δοκεῖς δὲ χρυσοῦς σῶζε, μὴ δίδου τάδε.
εἴπερ γὰρ ἡμᾶς ἀξιοῖ λόγου τινὸς
γυνή, προθήσει χρημάτων, σάφ’ οἶδ’ ἐγώ.

MH. μή μοι σύ · πείθειν δῶρα καὶ θεοὺς λόγος’
χρυσὸς δὲ κρείσσων μυρίων λόγωνβροτοῖς. 965
κείνης ὁ δαίμων [κεῖνα νῦν αὔξει θεός·
νέα τυραννεῖ] · τῶν δ’ ἐμῶν παίδων φυγὰς
ψυχῆς ἂν ἀλλαξαίμεθ’, ού χρυσοῦ μόνον.
ἀλλ’ (5 τέκν’, εἰσελθόντε πλουσίους δόμους
πατρὸς νέαν γυναῖκα, δεσπότιν δ’ ἐμήν, 970
ἱκετεύετ’ ἐξαιτεῖσθε μὴ φεύγειν χθόνα,
κόσμον διδόντες · τοῦδε γὰρ μάλιστα δεῖ,
είς χεῖρ’ ἐκείνην δῶρα δέξασθαι τάδε.
ἴθ’ ὥς τάχιστα · μητρὶ δ’ ὧν ἐρᾷ τυχεῖν
εὖοέγγελοι γένοισθε πράξαντες καλῶς. 975

XO. νῦν ἐλπίδες οὐκέτι μοι παίδων ζόας, στρ.
οὐκέτι· στείχουσι γὰρ ἐς φόνον ἤδη.
δέξεται νύμφα χρυσέων ἆναδεσμῶν
δέξεται δύστανος ἄταν·

976 -- 982 = 983 - 989
zvnu‘. vot.. ss. 15

