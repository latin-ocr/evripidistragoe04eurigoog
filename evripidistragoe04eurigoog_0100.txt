ΙΦΙΓΕΝ ΕΙ Α Η ΕΝ AYAIAI 43

ἀλλ’ ἐμὲ δίκαιον ἀγαθὸν εὔχεσθαί τι σοί ;

ἦ τᾶρ’ ἀσυνέτους τοὺς θεοὺς ἡγοίμεθ’ ἄν,

εί τοτσιν αὐθένταισιν εὖ φρονήσομεν. 1190
ἥκων δ’ ἐς ”Apros προσπεσεῐ τέκνοισι σοίςς

ἀλλ’ οὐ θέμις σοι. τίς δὲ καὶ προσβλέψεται
παίδων σ’, ἐάν σφῶν προέμενος κτάνῃς τινά 3
ταῦτ’ ἦλθες ἤδη διὰ λόγων, ἢ σκῆπτρά σοι
μόνον διαφέρειν καὶ στρατηλατεῖν σε δεῖς 1195
ὃν χρῆν δίκαιον λόγον ἐν Ἀργείοις λέγειν·
βούλεσθ’, Ἀχαιοί, πλεῖν Φρυγῶν ἐπὶ χθόνας
κλῆρον τίθεσθε παῖδ’ ὅτου θανεῖν χρεών.

ἐν ἴσῳ γὰρ ἦν τόδ’, ἀλλὰ μὴ σ’ ἐξαίρετον
σφάγιον παρασχεῖν Δαναΐδαισι παῖδα σήν, 1200
ἢ Μενέλεων πρὸ μητρὸς Ἑρμιόνην κτανεῖν,
οὗπερ τὸ πρᾶγμ’ ἦν. νῦν δ’ ἐγώ μὲν ἡ τὸ σόν
σώζουσα λέκτρον παιδὸς ἐστερήσομαι,

ἡ δ’ ἐξαμαρτοῦσ’, ὑπόροφον νεάνιδα

Σπάρτῃ κομίζουσ’, εὐτυχὴς γενήσεται. 1205
τούτων ἄμειψαί μ’ εἴ τι μὴ καλῶς λέγω ·

εἰ δ’ εὖ λέλεκται * * * * μὴ κτάνῃς

τὴν σήν τε κάμὴν παῖδα, καὶ σώφρων ἔσει.

XO. πιθοῦ. τὸ γάρ τοι τέκνα συνσιόζειν καλόν,

ῙΦ.

’Λγάμεμνον · οὐδεὶς τοῖσδ’ ἂν ἀντείποι βροτῶν.
εἰ μὲν τὸν Ὀρφέως εἶχον, ὦ πάτερ, λόγον, 1211
πείθειν ἐπᾴδους’, ὥσθ’ ὁμαρτεῖν μοι πέτρας,
κηλεῖν τε τοῖς λόγοισιν οὓς ἐβουλόμην,

ἐνταῦθ’ άν ἦλθον. νῦν δὲ τάπ’ ἐμοῦ σοφά,
δάκρυα παρέξω · ταῦτα γὰρ δυναίμεθ’ ἄν. 1215
ίκετηρίαν δὲ γόνασιν ἐξάπτω σέθεν

τὸ σῶμα τούμόν, ὅπερ ἔτικτεν ἥδε σοι,

μή μ’ ἀπολέσῃς ἄωρον· ἡδὺ γὰρ τὸ φῶς
λεύσσειν· τὰ δ’ ὑπὸ γῆς μή μ’ ἰδεῖν ἀναγκάσῃς.

