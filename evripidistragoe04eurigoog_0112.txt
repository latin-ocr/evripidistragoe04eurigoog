ΙΦΙῙῈΝΕῙΑ Η EN AYAIAI 55

ΚΛ. φθογγῆς κλύουσα δεῦρο σῆς ἀφικόμην,
ταρβοῦσα τλήμων κάκπεπληγμένη φόβῳ, 1535
μή μοί τιν’ ἄλλην ξυμφορὰν ἥκῃς φέρων
πρὸς τῇ παρούσῃ. ΑΓΓ. σῆς μὲν οὖν παιδὸς

, πέρι
θαυμαστά σοι καὶ δεινὰ σημῆναι θέλω.

ΚΛ. μὴ μέλλε τοίνυν, άλλά φράζ’ ὅσον τάχος.

[ΑΓΓ. ἀλλ’ ὦ φίλη δέσποινα, πᾶν πεύσει σαφῶς. 1540
λέξω δ’ ἄπ’ ἀρχῆς, ἤν τι μὴ σφαλεῖσά μου
γνώμη ταράξῃ γλῶσσαν έν λόγοις ἐμήν.
ἐπεὶ γὰρ ἱκόμεσθα τῆς Διὸς κόρης
Ἀρτέμιδος ἄλσος λείμακάς τ’ ἀνθεσφόρους,
ἵν’ ἦν Ἀχαιῶν σύλλογος στρατεύματος, 1545
σὴν παῖδ’ ἄγοντες, εὐθὺς Ἀργείων ὄχλος
ἠθροίζεθ’. ὡς δ’ ἐσεῖδεν Ἀγαμέμνων ἅναξ
ἐπὶ σφαγὰς στείχουσαν εἰς ἄλσος κόρην,
ἀνεστέναξε , κᾶμπαλιν στρέψας κάρα
δάκρυα προῆγεν, ὀμμάτων πέπλον προθείς. 1550
ἢ δὲ σταθεῖσα τῷ τεκόντι πλησίον
ἔλεξε τοιάδ’ · ὦ πάτερ, πάρειμί σοι,
τούμὸν δὲ σῶμα τῆς ἐμῆς ὑπὲρ πάτρας
καὶ τῆς ἁπάσης Ἑλλάδος γαίας ὕπερ
θῦσαι δίδωμ’ ἑκοῦσα πρὸς βωμὸν θεᾶς 1555
ἄγοντας , εἴπερ ἐστὶ θέσφατον τόδε.
καὶ τούπ’ ἔμ’ εὐτυχεῖτε, καὶ νικηφόρου
δορὸς τύχοιτε πατρίδα τ’ ἐξίκοισθε γῆν.
πρὸς ταῦτα μὴ ψαύσῃ τις Ἀργείων ἐμοῦ ·
σιγῇ παρέξω γὰρ δέρην εὐκαρδίως. 1560
τοσαῦτ’ ἔλεξε· πᾶς δ’ ἐθάμβησεν κλύων
εὐψυχίαν τε κάρετὴν τῆς παρθένου.
στας δ’ ἐν μέσῳ Ταλθύβιος, ᾦ τόδ’ ἦν μέλον,
εὐφημίαν ἀνεῖπε καὶ σιγὴν στρατῷ ·

