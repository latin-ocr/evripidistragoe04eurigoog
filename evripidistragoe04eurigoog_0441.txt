374 ΤΡΩΙΑΔΕΣ

δόμων δάμαρτα ξεναπάτης ἐλῄσατο.

κεῖνος μὲν οὖν ἔδωκε σὺν θεοῖς δίκην

αὐτός τε καὶ γῆ δορὶ πεσοῦσ’ Ἑλληνικῷ.

ήκω δὲ τὴν τάλαιναν, οὐ γὰρ ἡδέως

ὄνομα δάμαρτος ἦ ποτ’ ἦν ἐμὴ λέγω, 870
ἄξων· δόμοις γὰρ τοῖσδ’ ἐν αἰχμαλωτικοῖς
κατηρίθμηται Τρῳάδων ἄλλων μέτα.

οἵπερ γὰρ αὐτὴν ἐξεμόχθησαν δορί,

κτανεῖν ἐμοί νιν ἔδοσαν, εἴτε μὴ κτανών

θέλοιμ’ ἄγεσθαι πάλιν ἐς Ἀργείων χθόνα. 875
ἐμοὶ δ’ ἔδοξε τὸν μὲν ἐν Τροίᾳ μόρον

Ἑλένης ἐᾶσαι, ναυπόρῳ δ’ ἄγειν πλάτῃ
Ἑλληνίδ’ είς γῆν κᾷτ’ ἐκεῖ δοῦναι κτανεῖν,
ποινὰς ὅσοι τεθνᾶσ’ ἐν Ἰλίω φίλοι.

ἀλλ’ εἶα χωρεῖτ’ είς δόμους, ὀπάονες, 880 '

κομίζετ’ αὐτὴν τῆς μιαιφονωτάτης
κόμης ἐπισπάσαντες· οὔριοι δ’ ὅταν
πνοαὶ μόλωσι, πέμψομέν νιν Ἑλλάδα.
ΕΚ. οἷ γῆς ὄχημα κάπὶ γῆς ἔχων ἕδραν,
ὅστις ποτ’ εἶ σύ, δυστόπαστος εἰδέναι, 885
Ζεύς, εἴτ’ ἀνάγκη φύσεος εἴτε νοῦς βροτῶν,
προσηυξάμην σε · πάντα γὰρ δι’ ἀψόφου
βαίνων κελεύθου κατὰ δίκην τὰ θνήτ’ ἄγεις.
ΜΕ. τί δ’ ἔστιν, εὐχάς ὥς ἐκαίνισας θεῶν.
ΕΚ. αἰνῶ σε, Μενέλα’, εί κτενεῖς δάμαρτα σήν. 890
ὁρῶν δὲ τήνδε φεῦγε, μή σ’ ἕλῃ πόθῳ.
αἱρεῖ γὰρ ἀνδρῶν ὄμματ’, ἐξαιρεῖ πόλεις,
πίμπρησι δ’ οἴκους· οἷδ’ ἔχει κηλήματα.
ἐγώ νιν οἴδα καὶ σὺ χοί πεπονθότες.
ΕΛ. Μενέλαε, φροίμιον μὲν άξιον φόβου 895
τόδ’ ἐστίν · ἐν γὰρ χερσὶ προσπόλων σέθεν
βίᾳ πρὸ τῶνδε δωμάτων ἐκπέμπομαι.

