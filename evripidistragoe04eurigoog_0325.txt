262 ΟΡΕΣΤΗΣ

ΟΡ. θανεῖν ὑπ’ ἀστῶν λευσίμῳ πετρώματι.

ΜΕ. κᾷτ’ οὐχὶ φεύγεις γῆς ὑπερβαλών ὅρους;

ΟΡ. κύκλῳ γὰρ εἱλισσόμεθα παγχάλκοις ὅπλοις.

ΜΕ. ἰδίᾳ πρὸς ἐχθρῶν ἢ πρὸς Ἀργείας χερός; 445

ΟΡ. πάντων πρὸς ἀστῶν, ῶς θάνω · βραχὺς λόγος.

ΜΕ. ῶ μέλεος, ἥκεις ξυμφορᾶς εἰς τοῦσχατον.

ΟΡ. εἰς σ’ ἐλπὶς ἡμὴ καταφυγὰςέχει κακῶν.
ἀλλ’ ἀθλίως πράσσουσιν εὐτυχὴς μολῶν
μετάδος φίλοισι σοῖσι σῆς εὐπραξίας, ᾖ 450
καὶ μὴ μόνος τὸ χρηστὸν άπολαβῶν ἔχε,
ἀλλ’ ἀντιλάζου καὶ πόνων ἐν τῷ μέρει,
χάριτας πατρῴας ἐκτίνων ἐς οὕς σε δεῖ. ’
ὄνομα γάρ , ἔργον δ’ οὐκ ἔχουσιν oc φίλοι
οἱ μὴ ’πὶ ταῖσι συμφοραῖς ὅντες φίλοι. 455

ΧΟ. καὶ μὴν γέροντι δεῦρ’ ἁμιλλᾶται ποδὶ
ὁ Σπαρτιάτης Τυνδάρεως, μελάμπεπλος
κουρᾷ τε θυγατρὸς πενθίμῳ κεκαρμένος.

ΟΡ. ἀπωλόμην, Μενέλαε· Τυνδάρεως ’ὅδε
στείχει πρὸς ἡμᾶς, οὗ μάλιστ’ αἰδῶς μ’ ἔχει 460
εἰς ὄμματ’ ἐλθεῖν τοῖσιν ἐξειργασμένοις.
καὶ γάρ μ’ ἔθρεψε μικρὸν ὅντα, πολλὰ δὲ
φιλήματ’ ἐξέπλησε, τὸν Ἀγαμέμνονος ,
παῖδ’ ἀγκάλαισι περιφέρων, Λήδα θ’ ἅμα,
τιμῶντέ μ’ οὐδὲν ἧσσον ἢ Διοσκόρω· 465
οἷς, οἷ τάλαινα καρδία ψυχή τ’ ἐμή,
ἀπέδωκ’ ἀμοιβὰς οὐ καλάς. τίνα σκότον
λάβω προσῶπῳ; ποῖον ἐπίπροσθεν νέφος
θῶμαι, γέροντος ὀμμάτων φεύγων κόρας;

ΤΥ. ποῦ ποῦ θυγατρὸς τῆς ἐμῆς ἴδω πόσιν, 470
·Μενέλαον; ἐπὶ γὰρ τῷ Κλυταιμνήστρας τάφῳ
χοὰς χεόμενος ἔκλυον ῶς εἰς Ναυπλίαν
ἥκοι σὺν ἀλόχῳ πολυετὴς σεσωσμένος.

