ΡΗΣΟΣ 315

ΑΙ. πέμφ’ ὥς τάχιστα · νῦν γὰρ ἀσφαλῶς φρονεῖς.
σὺν σοὶ δ’ ἔμ’ ὄψει καρτεροῦνθ’ ὄσ’ ἂν δέῃ.
ΕΚ. τίς δῆτα Τρώων οἳ πάρεισιν ἐν λόγῳ

θέλει κατόπτης ναῦς ἐπ’ Ἀργείων μολεῖν; 150 ’

τίς ἂν γένοιτο τῆσδε γῆς εὐεργέτης;
τίς φησιν; οῦτοι πάντ’ ἐγώ δυνήσομαι
πόλει πατρῴᾳ συμμάχοις θ’ ὑπηρετεῖν.
ΔΟ. ἐγὼ πρὸ γαίας τόνδε κίνδυνον θέλω
ῥίψας κατόπτης ναῦς ἐπ’ Ἀργείων μολεῖν, 155
καὶ πάντ’ Ἀχαιῶν ἐκμαθὼν βουλεύματα ’
ἥξω· ’πὶ τούτοις τόνδ’ ὑφίσταμαι πόνον.
ΕΚ. ἐπώνυμος μὲν κάρτα καὶ φιλόπτολις
Δόλων · πατρὸς δὲ καὶ πρὶν εὐκλεᾶ δόμον
νῦν δὶς τόσῳ τέθεικας εὐκλεέστερον. 160
ΔΟ. οῦκουν πονεῖν μὲν χρή, πονοῦντα δ’ ἄξιον
μισθὸν φέρεσθαις παντὶ γὰρ προκείμενον
κέρδος πρὸς ἔργω τὴν χάριν τίκτει διπλῆν.
ΕΚ. ναί, καὶ δίκαια ταῦτα κούκ ἄλλως λέγω.
τάξαι δὲ μισθὸν πλὴν ἐμῆς τυραννίδος. 165
ΔΟ. οὐ σῆς ε’ρῶμεν πολιόχου τυραννίδος.
ΕΚ. σῦ δ’ ἀλλὰ γήμας Πριαμιδῶν γαμβρὸς γενοῦ.
ΔΟ. οῦκ ἐξ ἐμαυτοῦ μειζόνων γαμεῖν θέλω.
ΕΚ. χρυσὸς πάρεστιν, εἰ τόδ’ αἰτήσει γέρας.
ΛΟ. ἀλλ’ ἔστ’ έν οἴκοις· οῦ βίου σπανίζομεν. 170
ΕΚ. τί δῆτα χρῄζεις οἷν κέκευθεν Ἴλιος;
ΔΟ. ἑλῶν Ἀχαιοῦς δῶρά μοι ξυναίνεσον.
ΕΚ. δώσω · σὺ δ’ αἴτει πλὴν στρατηλάτας νεῶν.
ΔΟ. κτεῖν’, οῦ σ’ ἀπαιτῶ Μενέλεω σχέσθαι χέρα.
ΕΚ. οῦ μὴν τὸν Ἰλέως παῖδά μ’ ἐξαιτεῖ λαβεῖν; 175
ΔΟ. κακαὶ γεωργεῖν χεῖρες εὖ τεθραμμέναι.
ΕΚ. τίν’ οῦν Ἀχαιῶν ζῶντ’ ἀποινᾶσθαι θέλεις;
ΔΟ. καὶ πρόσθεν εἷπον· ἔστι χρυσὸς έν δόμοις.

