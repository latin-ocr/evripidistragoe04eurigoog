ΟΡΕΣΤΗΣ 259

[τὸν α’πὸ Ταντάλου] σέβεσθαί με χρή,

καὶ μὴν βασιλεὺς ὅδε δὴ στείχει,

Μενέλαος ἅναξ, πολὺ δ’ ἁβροσύνῃ

δῆλος ὁρᾶσθαι 350

τῶν Τανταλιδῶν ἐξ αἵματος ῶν.

ῶ χιλιόναυν στρατὸν ὁρμήσας

εἰς γῆν Ἀσίαν,

χαῖρ’, εὐτυχίᾳ δ’ αὐτὸς ὁμιλεῖς,

θεόθεν πράξας ἅπερ ηὔχου. 356
ΜΕ. ῶ δῶμα, τῇ μέν σ’ ἡδέως προσδέρκομαι

Τροίαθεν ἐλθών, τῇ δ’ ἰδῶν καταστένω·

κύκλῳ γὰρ εἱλιχθεῖσαν ἀθλίοις κακοῖς

οὐπώποτ’ ἄλλην μᾶλλον εἶδον ἑστίαν.

Ἀγαμέμνονος μὲν γὰρ τύχας ἠπιστάμην 360

[καὶ θάνατον, οἴῳ πρὸς δάμαρτος ῶλετο,]

Μαλέᾳ προσίσχων πρῷραν· ἐκ δὲ κυμάτων

ὁ ναυτίλοισι μάντις ἐξήγγειλέ μοι

Νηρέως προφήτης Γλαῦκος ἀψευδὴς θεός,

ὅς μοι τόδ’ εἶπεν ἐμφανῶς κατασταθείς· 365

Μενέλαε, κεῖται σὸς κασίγνητος θανῶν,

λουτροῖσιν ἀλόχου περιπεσών ἀρκυστάτοις.

δακρύων δ’ ἔπλησεν ἐμέ τε καὶ ναύτας ἐμοὺς

πολλῶν. ἐπεὶ δὲ Ναυπλίας ψαύω χθονός,

ἤδη δάμαρτος ἐνθάθ’ ἐξορμωμένης, 370

δοκῶν Ὀρέστην παῖδα τὸν Ἀγαμέμνονος

φίλαισι χερσὶ περιβαλεῖν καὶ μητέρα,

ῶς εὐτυχοῦντας, ἔκλυον ἁλιτύπων τινὸς

τῆς Τυνδαρείας θυγατρὸς ἀνόσιον φόνον.

καὶ νῦν ὅπου ’στὶν εἴπατ’, ῶ νεάνιδες, 375

Ἀγαμέμνονος παῖς, ὃς τὰ δείν’ ἔτλη κακά.

βρέφος γὰρ ἦν τότ’ ἐν Κλυταιμνήστρας χεροῖν,

17*

