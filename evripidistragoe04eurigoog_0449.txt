382

ΤΡΩΙΛΔΕΣ

λάφυρα τάπίλοιπ’ Ἀχιλλείου τόκου

μέλλει πρὸς ἀκτὰς ναυστολεῖν Φθιώτιδας· 1125

αὐτὸς δ’ ἀνῆκται Νεοπτόλεμος, καινάς τινας

Πηλέως ἀκούσας συμφοράς, ως νιν χθονὸς

’Ἄκαστος ἐκβέβληκεν’ ο Πελίου γόνος.

οῦ θᾶσσον εἵνεκ’ ,ού χάριν μονῆς ἔχων,

φροῦδος, μετ’ αὐτοῦ δ’ Ἀνδρομάχη , πολλῶν
ἐμοὶ 1130

δακρύων ἀγωγός, ἡνίκ’ ἐξώρμα χθονὸς

πάτραν τ’ ἀναστένουσα καὶ τὸν Ἕκτορος

τύμβον προσεννέπουσα. καί σφ’ ᾐτήσατο

θάψαι νεκρὸν τόνδ’, ὃς πεσών ἐκ τειχέων

ψυχὴν ἀφῆκεν Ἕκτορος τοῦ σοῦ γόνος, 1135

φόβον τ’ Ἀχαιῶν, χαλκόνωτον ἀσπίδα

τήνδ’, ἣν πατὴρ τοῦδ’ ἀμφὶ πλεύρ’ ἐβάλλετο,

μή νιν πορεῦσαι Πηλέως ἐφ’ ἑστίαν,

μηδ’ εἰς τὸν αὐτὸν θάλαμον, οὗ νυμφεύσεται

μήτηρ νεκροῦ τοῦδ’ Ἀνδρομάχη, λύπας ὁρᾶν, 1140

ἀλλ’ ἀντὶ κέδρου περιβόλων τε λαΐνων

ἐν τῇδε θάψαι παῖδα · σᾶς δ’ ἐς ὠλένας

δοῦναι, πέπλοισιν ὡς περιστείλῃς νεκρὸν

στεφάνοις θ’, ὅση σοι δύναμις, ὥς ἔχει τᾶ σά,

ἐπεὶ βέβηκε καὶ τὸ δεσπότου τάχος 1145

ἀφείλετ’ αὐτὴν παῖδα μὴ δοῦναι τάφῳ.

ἡμεῖς μὲν οῦν, ὅταν σὺ κοσμήσῃς νέκυν,

γῆν τῷδ’ ἐπαμπισχόντες ἀροῦμεν δόρυ·

σὺ δ’ ὦς τάχιστα πρᾶσσε τάπεσταλμένα.

ἑνὸς μὲν οὖν μόχθου σ’ ἀπαλλάξας ἔχω · 1150

Σκαμανδρίους γὰρ τάσδε διαπερῶν ῥοᾶς

ἔλουσα νεκρὸν κάπένιψα τραύματα.

ἀλλ’ εἶμ’ ὀρυκτὸν τῷδ’ ἀναρρήξων τάφον,

