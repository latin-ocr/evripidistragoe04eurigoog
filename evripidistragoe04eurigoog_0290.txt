ΜΗΔΕΙΑ 229

εὐδαιμονοίτην, ἀλλ’ ἐκεῖ· τὰ δ’ ἐνθάδε

πατὴρ ἀφείλετ’. ῶ γλυκεῖα προσβολή,

ῶ μαλθακὸς χρῶς πνεῦμά θ’ ἥδιστον τέκνων. 1075

χωρεῖτε χωρεῖτ’ · ού γάρ εἰμι προσβλέπειν

οἵα τ’ἔθ’ὑμᾶ’ς, ἀλλὰ νικῶμαι κακοῖς.

καὶ μανθάνω μὲν οἷα δρᾶν μέλλω κακά ·

θυμὸς δὲ κρείσσων τῶν ἐμῶν βουλευμάτων,

ὅσπερ μεγίστων αἴτιος κακῶν βροτοῖς. 1080
Χ 0. πολλάκις ἤδη

διὰ λεπτοτέρων μύθων ἔμολον

καὶ πρὸς ἁμίλλας ἦλθον μείζους

ἢ χρὴ γενεὰν θῆλυν ἐρευνᾶν ·

ἀλλὰ γὰρ ἔστιν μοῦσα καὶ ἡμῖν, · 1085

ἢ προσομιλεῖ σοφίας ἕνεκεν·

πάσαισι μὲν οὔ· παῦρον δὲ γένος

(μίαν έν πολλαῖς εὕροις ἂν ἴσως)

οὐκ άπόμουσον τὸ γυναικῶν.

καί φημι βροτῶν οἵτινές εἰσιν 1090

πάμπαν ἄπειροι μηδ’ ἐφύτευσαν

παῖδας, προφέρειν είς εὐτυχίαν

τῶν γειναμένων.

οἱ μὲν ἄτεκνοι δι’ ἀπειροσύνην

εἴθ’ ἡδὺ βροτοῖς εἴτ’ άνιαρόν 1095

παῖδες τελέθουσ’ οὐχὶ τυχόντες

πολλῶν μόχθων ἀπέχονται ·

οἶσι δὲ τέκνων ἔστιν ἐν οἴκοις

γλυκερὸν βλάστημ’, ἀθρῶ μελέτῃ

κατατρυχομένους τὸν ἅπαντα χρόνον· 1100

πρῶτον μὲν ὅπως θρέψουσι καλῶς

βίοτόν θ’ ὁπόθεν λείψουσι τέκνοις·

ἔτι δ’ έκ τούτων εἴτ’ ἐπὶ φλαύροις

εἴτ’ ἐπὶ χρηστοῖς

