ΙΦΙΓΕΝΕΙΑ Η ΕΝ ΑΤΛΙΔΙ 23

ἔρωτι δ’ αὐτὸς ἐπτοάθης.

ὅθεν ἔρις ἔριν

Ἑλλάδα σὺν δορὶ ναυσί τ’ ἄγει

ἐς Τροίας πέργαμα. -

ld> ἰιό · μεγάλαι μεγάλων 590
εὐδαιμονίαι· τὴν τοῦ βασιλέως

ἴδετ’ Ἰφιγένειαν ἄνασσαν

τὴν Τυνδαρέου τε Κλυταιμνήστραν,

ὡς ἐκ μεγάλων ἐβλαστήκασ’

ἐπί τ’ εὐμήκεις ἥκουσι τύχας. 595
θεοί τοι κρείσσους οἵ τ’ ὀλβοφόροι

τοῖς οὐκ εὐδαίμοσι θνατῶν.

(ardum), Χαλκίδος ἔκγονα θρέμματα,

τὴν βασίλειαν δεξώμεθ’ ὄχων

ἄπο μὴ σφαλερῶς ἐπὶ γαῖαν, 600
ἀγανῶς δὲ χεροῖν μαλακῇ γνώμῃ,

μὴ ταρβήσῃ νεωστί μοι μολὸν

κλεινὸν τέκνον Ἀγαμέμνονος,

μηδὲ θόρυβον μηδ’ ἔκπληξιν

ταῖς Ἀργείαις ὸοό
ξεῖναι ξείναις παρέχωμεν.]

ὄρνιθα μεν τόνδ’ αἴσιον ποιούμεθα,

τὸ σόν τε χρηστὸν καὶ λόγων εὐφημίαν ·

ἐλπίδα δ’ ἔχω τιν’ ὦς ἐπ’ ἐσθλοῖσιν γάμοις
πάρειμι νυμφαγωγός. ἀλλ’ ὀχημάτων 610
ἔξω πορεύεθ’ ἃς φέρω φερνὰς κόρῃ,

καὶ πέμπετ’ εἰς μέλαθρον εὐλαβούμενοι.

σύ δ’, ὦ τέκνον μοι, λεῖπε πωλικοὺς ὄχους,
ἁβρὸν τιθεῖσα κῶλον ἀσθενές θ’ ἅμα.

ὑμεῖς δὲ νεάνιδές νιν ἀγκάλαις ἔπι 615
δέξασθε καὶ πορεύσατ’ ἐξ ὀχημάτων.

καί μοι χερός τις ἐνδότω στηρίγματα,

