ΙΩΝ 113

δισσῶ δράκοντε, παρθένοις Ἀγλαυρίσι
δίδωσι σῶζειν · ὅθεν Ἐρεχθείδαις ἔτι
νόμος τις ἔστιν ὄφεσιν ἐν χρυσηλάτοις 25
τρέφειν τέκν’. ἄλλ’ ἢν εἶχε παρθένος χλιδὴν
τέκνῳ προσάψασ’ ἔλιπεν ῶς θανουμένῳ.
καί μ’ ῶν ἀδελφὸς Φοῖβος αἰτεῖται τάδε ·
ῶ σύγγον’, ἐλθών λαὸν εἰς αὐτόχθονα
κλεινῶν Ἀθηνῶν, οἶσθα γὰρ θεᾶς πόλιν, 30
λαβὼν βρέφος νεογνὸν ἐκ κοίλης πέτρας
αύτῷ σῦν ἄγγει σπαργάνοισί θ’ οἷς ἔχει
ἔνεγκε Δελφῶν τᾶμά πρὸς χρηστήρια
καὶ θὲς πρὸς αύταῐς εἰσόδοις δόμων ἐμῶν.
τὰ δ’ ἄλλ’, ἐμὸς γάρ ἐστιν, ὥς εἰδῇς, ὁ παῖς, 35
ἡμῖν μελήσει. Λοξία δ’ ἐγῶ χάριν
πράσσων ἆδελφῶ πλεκτὸν ἐξάρας κύτος
ἤνεγκα καὶ τὸν παῖδα κρηπίδων ἔπι
τίθημι ναοῦ τοῦδ’, ἀναπτύξας κύτος
εἱλικτὸν ἀντίπηγος, ῶς ὁρῷθ’ ὁ παῖς. 40
κυρεῖ δ’ ἅμ’ ἱππεύοντος ἡλίου κύκλῳ
προφῆτις εἰσβαίνουσα μαντεῖον θεοῦ ·
ὄψιν δὲ προσβαλοῦσα παιδὶ νηπίῳ
ἐθαύμασ’ εἴ τις Δελφίδων τλαίη κόρη
λαθραῖον ὠδῖν’ είς θεοῦ ῥῖψαι δόμον, 45
ὑπὲρ δὲ θυμέλας διορίσαι πρόθυμος ἦν·
οίκτῳ δ’ ἀφῆκεν ὠμότητα, καὶ θεὸς
συνεργὸς ἦν τῷ παιδὶ μὴ ’κπεσεῖν δόμων.
τρέφει δέ νιν λαβοῦσα· τὸν σπείραντα δὲ
οὐκ οἶδ ε Φοῖβον οὐδὲ μητέρ’ ἧς ἔφυ, 50
ὁ παῖς τε τοὺς τεκόντας οὐκ ἐπίσταται.
νέος μὲν οὖν ῶν ἀμφιβωμίους τροφὰς
ἠλᾶτ’ ἀθύρων· ὥς δ’ ἀπηνδρώθη δέμας,
Δελφοί σφ’ ἔθεντο χρυσοφύλακα τοῦ θεοῦ
tvmp, von. II. 8

