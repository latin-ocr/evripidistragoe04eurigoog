ΤΡΩΙΑΔΕΣ 377

πῶς οὖν ἔτ’ ἂν θνῄσκοιμ’ ἂν ἐνδίκως, πόσι,
πρὸς σοῦ δικαίως, ἣν ὃ μὲν βία γαμεῖ,
τὰ δ’ οἴκοθεν κεῖν’ ἀντὶ νικητηρίων
πικρῶς έδούλευσ’; εί δὲ τῶν θεῶν κρατεῖν
βούλει, τὸ χρῄζειν ἀμαθές ἐστί σοι τόδε. 965
XO. βασίλει’, ἄμυνον σοῖς τέκνοισι καὶ πάτρᾳ
πειθώ διαφθείρουσα τῆσδ’, ἐπεὶ λέγει
καλῶς κακοῦργος οὖσα · δεινὸν οὖν τόδε.
ΕΚ. τοῖς θεοῖσι πρῶτα σύμμαχος γενήσομαι
καὶ τήνδε δείξω μὴ λέγουσαν ἔνδικα. 970
ἐγώ· γὰρ ’Ἠραν παρθένον τε Παλλάδα
οὐκ εἰς τοσοῦτον ἀμαθίας ἐλθεῖν δοκι-5,
ὥσθ’ ἣ μὲν ’Ἁργος βαρβάροις ἀπημπόλα,
Παλλας δ’ Ἀθήνας Φρυξὶ δουλεύειν ποτέ.
αἳ παιδιαῖσι καὶ χλιδῇ μορφῆς πέρι 975
ηλυθον ἐπ’ Ἴδην. τοῦ γὰρ εἵνεκ’ αν θεα
’Ἡρα τοσοῦτον ἔσχ’ ἔρωτα καλλονῆς;
πότερον ἀμείνον’ ως λάβοι Διὸς πόσιν,
η γάμον ’Λθάνα θεων τινος θηρωμένη,
η παρθενείαν πατρὸς ἐξῃτήσατο 980
φεύγουσα λέκτρα· , μὴ ἀμαθεῖς ποίει θεας
τὸ σὰν κακὸν κοσμοῦσα· μὴ οὐ πείσης σοφούς.
Κύπριν δ’ ἔλεξας, ταῦτα γαρ γέλως πολύς,
ἐλθεῖν ἐμῷ ξὺν παιδὶ Μενέλεω δόμους.
οὐκ ἂν μένουσ’ αν ήσυχός σ’ ἐν οὐρανω 985
αὐταῖς Ἀμύκλαις’ ήγαγεν πρὸς ”·Ιλιον ,
ἠν οὑμὸς υίὸς κάλλος ἐκπρεπέστατος,
6 σὸς δ’ ἰδών νιν νοῦς ἐποιήθη Κύπρις·
τα μῶρα γαρ πάντ’ ἐστὶν Ἀφροδίτη βροτοῖς,
καὶ τοῦνομ’ ὀρθῶς ἀφροσύνης ἄρχει θεᾶς. 99⁰
σύ γοῦν ἰδοῦσα βαρβάροις ἐσθήμασι
χρυσῷ τε λαμπρὸν ἐξεμαργώθης φρένας.

