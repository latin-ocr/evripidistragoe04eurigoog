IA.

ΜΗΔΕῙΑ 237

ὦ μῖσος, ὦ μέγιστον ἐχθίστη γύναι

θεοῖς τε κάμοὶ παντί τ’ ἀνθρώπων γένει,

ἥτις τέκνοισι σοῖσιν ἐμβαλεῖν ξίφος 1325
ἔτλης τεκοῦσα κάμ’ ἄπαιδ’ ἀπώλεσας·

καὶ ταῦτα δράσασ’ ἥλιόν τε προσβλέπεις

καὶ γαῖαν, ἔργον τλᾶσα δυσσεβέστατον.

ὅλοι’ · ἐγώ δὲ νῦν φρονῶ, τότ’ οὐ φρονῶν

ὅτ’ ἐκ δόμων σε βαρβάρου τ’ ἀπὸ χθονὸς 1330

’Ἕλλην’ ἐς οἷκον ἠγόμην, κακὸν μέγα,

πατρός τε καὶ γῆς προδότιν ἥ σ’ ἐθρέψατο.
τοιόνδ’ ἄλάστορ’ εἰς ἔμ’ ἔσκηψαν θεοί·
κτανοῦσα γὰρ δὴ σὸν κάσιν παρέστιον,

τὸ καλλίπρῳρον είσέβης Ἀργοῦς σκάφος. 1335
ἤρξω μὲν ἐκ τοιῶνδε, ννμφευθεΐσα δὲ

’ παρ’ ἀνδρὶ τῷδε καὶ τεκοῦσά μοι τέκνα,

· εὐνῆς ἕκατι καὶ λέχους σφ’ ἀπώλεσας.

οὐκ ἔστιν ἥτις τοῦτ’ ἄν Ἑλληνὶς γυνὴ

ἔτλη ποθ’, οἶν γε πρόσθεν ἠξίουν ἐγω 1340
γῆμαί σε, κῆδος ἐχθρὸν ὀλέθριόν τ’ ἐμοί,
λέαιναν, οὐ γυναῖκα, τῆς Τυρσηνίδος

Σκύλλης ἔχουσαν ἆγριωτέραν φύσιν.

ἀλλ’ οὐ γὰρ ἄν σε μυρίοις ὀνείδεσι

δάκοιμι· τοιόνδ’ ἐμπέφυκέ σοι θράσος · 1345
ἔρρ’, αίσχροποιὲ καὶ τέκνων μιαιφόνε.

ἐμοὶ δὲ τὸν ἐμὸν δαίμον’ αἰάζειν πάρα,

ὃς οὔτε λέκτρων νεογάμων ὀνήσομαι,

οὐ παῖδας οὓς ἔφνσα κάξεθρεψάμην

ἔξω προσειπεῖν ζῶντας, ἀλλ’ ἀπώλεσα. 1350

ΜΗ. μακρὰν ἄν ἐξέτεινα τοῖσδ’ ἐναντίον

λόγοισιν, εἰμὴ Ζεὺς πατὴρ ἠπίστατο
οἷ’ ἐξ ἐμοῦ πέπονθας οἷά τ’ εἰργάσω·

