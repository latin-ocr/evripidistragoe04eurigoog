ΟΡ.

ΗΛ.

ΟΡ.

ΠΤ.

ᾗ οΡΕΣΤΗΣ 283

πῶς ἂν ξίφος νῶ ταύτόν, εἰ θέμις, κτάνοι

καὶ μνῆμα δέξαιθ’ ἕν, κέδρου τεχνάσματα;
ἥδιστ’ ἂν εἴη ταῦθ’ · ὁρᾷς δὲ δὴ φίλων

ὥς ἐσπανίσμεθ’, ὥστε κοινωνεῖν τάφου. 1055
οὐδ’ εἶφ’ ὑπὲρ σοῦ, μὴ θάνοις σπουδὴν ἔχων,
Μενέλαος ὁ κακός, ὁ προδότης τούμοῦ πατρός;
οὐδ’ ὄμμ’ ἔδειξεν, ἀλλ’ ἐπὶ σκήπτροις ἔχων

τὴν ἐλπίδ’, ηὐλαβεῖτο μὴ σώζειν φίλους.

ἀλλ’ εἶ’ ὅπως γενναῖα κάγαμέμνονος 1060
δράσαντε κατθανούμεθ’ ἀξιώτατα.

κάγῶ μὲν εὐγένειαν ἀποδεῖξαι [θέλω],

παίσας πρὸς ἧπαρ φασγάνῳ · σὲ δ’ αὖ χρεών
ὅμοια πράσσειν τοῖς ἐμοῖς τολμήμασι.

Πυλάδη, σῦ δ’ ἡμῖν τοῦ φόνου γενοῦ βραβεύς,
καὶ κατθανόντοιν εὖ περίστειλον δέμας 1066
θάψον τε κοινῇ πρὸς πατρὸς τύμβον φέρων.

καὶ χαῖρ’ · ἐπ’ ἔργον δ’, ὥς ὁρᾷς, πορεύομαι.
ἐπίσχες. ἓν μὲν πρῶτά σοι μομφὴν ἔχω,

εί ζῆν με χρῄζειν σοῦ θανόντος ἤλπισας. 1070

OP.- τί γὰρ προσήκει κατθανεῖν σ’ ἐμοῦ μέτα;

Π Τ.

ἥθθυὸ τί δὲ ζῆν θ’ἥς ἑταιρείας άτερ;

ΟΡ. οὐκ ἔκτανες σὴν μητέρ’, ὡς ἐγώ τάλας.

Π Y.

σὺν σοί γε κοινῇ· ταῦτα καὶ πάσχειν με δεῖ.

ΟΡ. ἀπόδος τὸ σῶμα πατρί, μὴ σύνθνησκέ μοι. 1075

σοὶ μὲν γὰρ ἔστι, πόλις, ἐμοὶ δ’ οὐκ ἔστι δή,

καὶ δῶμα πατρὸς καὶ μέγας πλούτου λιμήν.
γάμων δὲ τῆς μὲν δυσπότμου τῆσδ’ ἐσφάλης,

ἦν σοι κατηγγύησ’, ἑταιρείαν σέβων·

σύ δ’ ἄλλο λέκτρον παιδοποίησαι λαβών, 1080
κῆδος δὲ τούμὸν καὶ σὸν οὐκέτ’ ἔστι δή.

ἄλλ’ ὦ ποθεινὸν ὄνομ’ ὁμιλίας ἐμῆς,

