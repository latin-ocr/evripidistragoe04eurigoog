ὈΡΕΣΤΗΣ 269

έν τοῖς κακοῖς χρὴ τοῖς φίλοισιν ωφελεῖν ·

ὅταν δ’ ὁ δαίμων εὖ διδῷ, τί δεῖ φίλων;

ἀρκεῖ γὰρ αὐτὸς ὁ θεὸς ὠφελεῖν θέλων.

φιλεῖν δάμαρτα πᾶσιν Ἕλλησιν δοκεῖς·

κούχ ὑποτρέχων σε τοῦτο θωπείᾳ λέγω· , 670
ταύτης ικνοῦμαί σ’. ω μέλεος ἐμῶν κακῶν,

είς οἷον’ ηκω. τί δὲ ταλαιπωρεῖν με δεῖ· 3

υπὲρ γὰρ οἴκου παντὸς ἱκετεύω ταδε.

ω πατρὸς ομαιμε θεῖε, τὸν κατὰ χθονὸς

θανόντ’ ἀκούειν ταδε δόκει ,ποτωμένην 675 -

ψυχὴν ὑπερ σοῦ, καὶ λέγειν ἄγω λέγω
ταῦτ’ εἴς τε δάκρυα καὶ γόους καὶ συμφοράς.
εἴρηκα κάπῄτηκα τὴν σωτηρίαν,
θηρῶν ὃ πάντες κούκ ἐγώ ζητῶ μόνος.

XO. κάγώ σ’ ἱκνοῦμαι καὶ γυνή περ οὖσ’ ὅμως 680
τοῖς δεομένοισιν ὠφελεῖν· οἷός τε δ’ εἴ.

ME Ὀρέστ’, ἐγώ τοι σὸν καταιδοῦμαι κάρα
καὶ ξυμπονῆσαι σοῖς κακοῖσι βούλομαι·
καὶ χρὴ γὰρ οὕτω τῶν ὁμαιμόνων κακὰ
συνεκκομίζειν, δύναμιν ἢν διδῷ θεός 685
[θνήσκοντα καὶ κτείνοντα τοὺς ἐναντίους] ·
τὸ δ’ αὖ δύνασθαι πρὸς θεῶν χρῄζω τυχεῖν.
ἥκω γὰρ ἀνδρῶν συμμάχων κενὸν δόρυ
ἔχων, πόνοισι μυρίοις ἀλώμενος,
σμικρᾷ σὺν ἀλκῇ τῶν λελειμμένων φίλων. 690
μάχῃ μὲν οὖν ἂν ούχ ὑπερβαλοίμεθα
Πελασγὸν ’Ἄργος · εἰ δὲ μαλθακοῖς λόγοις
δυναίμεθ’, ἐνταῦθ’ ἐλπίδος προσήκομεν.
σμικροῖσι γὰρ τὰ μεγάλα πῶς ἕλοι τις ἂν
πόνοισιν; ἀμαθὲς καὶ τὸ βούλεσθαι τάδε. 695
ὅταν γὰρ ἡβᾷ δῆμος εἰς ὀργὴν πεσών,
ὅμοιον ὥστε πῦρ κατασβέσαι λάβρον·

