ΙΦΙΓΕΝΕΙΑ Η ΕΝ ΤΑΤΡΟΙΣ 103

ΑΓΓ. ποῖ; δεῖ γὰρ αὐτὸν εἰδέναι τὰ δρώμενα. 1295

XO. οὐκ ἴσμεν · ἀλλὰ στεῖχε καὶ δίωκέ νιν
ὅπου κυρήσας τούσδ’ ἀπαγγελεῖς λόγους.

ΑΓΓ. ὁρᾶτ’, ἄπιστον ῶς γυναικεῖον γένος·
μέτεστι χὺμῖν τῶν πεπραγμένων μέρος.

ΧΟ. μαίνει; τί δ’ ἡμῖν τῶν ξένων δρασμοῦ μέτα; 1300
οὐκ εἶ κρατούντων πρὸς πύλας ὅσον τάχος ;

ΑΓΓ. ού πρίν γ’ ἂν εἴπῃ τοῦπος ἑρμηνεὺς τόδε,
εἶτ’ ἔνδον εἴτ’ οὐκ ἔνδον ἀρχηγὸς χθονός.
ῶὴ χαλᾶτε κλῇθρα, τοῖς ἔνδον λέγω,
καὶ δεσπότῃ σημήναθ’ οὕνεκ’ ἐν πύλαις 1305
πάρειμι, ’καινῶν φόρτον ἀγγέλλων κακῶν.

ΘΟ. τίς ἀμφὶ δῶμα θεᾶς τόδ’ ἵστησιν βοήν,
πύλας ἀράξας καὶ ψόφον πέμψας ἔσω;

ΑΓΓ. ψευδῶς ἔλεγον αἵδε καί μ’ ἀπήλαυνον δόμων,
ῶς ἐκτὸς εἴης· σύ δὲ κατ’ οἷκον ἦσθ’ ἄρα. 1310

ΘΟ. τί προσδοκῶσαι κέρδος ἢ θηρῶμεναι;

ΑΓΓ. αὖθις τὰ τῶνδε σημανῶ · τὰ δ’ ἐν ποσὶ
παρόντ’ ἄκουσον. ἡ νεᾶνις ἢ ’νθάδε
βωμοῖς παρίστατ’, Ἰφιγένει’, ἔξω χθονὸς
σὺν τοῖς ξένοισιν οἴχεται, σεμνὸν θεᾶς 1315
ἄγαλμ’ ἔχουσα· δόλια δ’ ἦν καθάρματα.

ΘΟ. πῶς φής; τί πνεῦμα συμφορᾶς κεκτημένης

ΑΓΓ. σῶζουσ’ Ὀρέστην· τοῦτο γὰρ σύ θαυμάσει.

ΘΟ. τὸν ποῖον; ἆρ’ ὃν Τυνδαρὶς τίκτει κόρης

ΑΓΓ. ὃν τοῖσδε βωμοῖς θεὰ καθωσιώσατο. 1320

ΘΟ. ῶ θαῦμα, πῶς σε μεῖζον ὀνομάσας τύχω;

ΑΓΓ. μὴ ’νταῦθα τρέψῃς σὴν φρέν’, ἀλλ’ ἄκουέ μου’
σαφῶς δ’ ἀθρήσας καὶ κλύων ἐκφρόντισον
διωγμὸν ὅστις τοὺς ξένους θηράσεται.

ΘΟ. λέγ’ · εὖ γὰρ εἶπας · οὗ γὰρ ἀγχίπλουν πόρον 1325
φεύγουσιν, ῶστε διαφυγεῖν τούμὸν δόρυ.

