ΟΡΕΣΤΗΣ 249

Χρυσόθεμις Ἰφιγένειά τ’ Ἠλέκτρα τ’ ἐγώ,

αρσην δ’ Ὀρέστης, μητρὸς ἀνοσιωτάτης,

ἢ πόσιν ἀπείρῳ περιβαλοῦσ’ ὑφάσματι 25
ἔκτεινεν· ων δ’ ἕκατι, παρθένω λέγειν

οὐ καλόν· ἐῶ τοῦτ’ ἀσαφὲς έν κοινῷ σκοπεῖν.
Φοίβου δ’ ἀδικίαν μὲν τί δεῖ κατηγορεῖν;

πείθει δ’ Ὀρέστην μητέρ’ ἤ σφ’ ἐγείνατο
κτεῖναι, πρὸς οὐχ ἅπαντας εὔκλειαν φέρον. 30
ὅμως δ’ ἀπέκτειν’ οὐκ ἀπειθήσας θεῷ ·

κᾶγώ μετέσχον, οἷα δὴ γυνή, φόνου

Πυλάδης θ’ ὃς ἡμῖν συγκατείργασται τάδε.
ἐντεῦθεν ἀγρίᾳ συντακεὶς νόσῳ νοσεῖ

τλήμων Ὀρέστης ὅδε πεσών τ’ έν δεμνίοις 35
κεῖται,τό μητρὸς δ’ αἷμά νιν τροχηλατεῖ
μανίαισιν· ὀνομάζειν γαρ αἰδοῦμαι θεας
Εὐμενίδας, αἳ τόνδ’ ἐξαμιλλῶνται φόβω.

ἕκτον δὲ δὴ τόδ’ ἦμαρ ἐξ” οτου σφαγαῖς

θανοῦσα μήτηρ πυρὶ καθήγνισται δέμας, 40
ων οῦτε σῖτα διὰ δέρης ἐδέξατο,

οὐ λούτρ’ ἔδωκε χρωτί· χλανιδίων δ’ ἔσω
κρυφθείς, ὅταν μὲν σῶμα κουφισθῇ νόσου,
ἔμφρων δακρύει, ποτὲ δὲ δεμνίων ἄπο

πηδᾷ δρομαῖος, πῶλος ὥς άπὸ ζυγοῦ. 45
ἔδοξε δ’ ’Ἀργει τῷδε μήθ’ ἡμᾶς στέγαις,

μὴ πυρὶ δέχεσθαι, μήτε προσφωνεῖν τινα
μητροκτονοῦντας ’ κυρία δ’ ἥδ’ ἡμέρα,

ἐν ᾗ διοίσει ψῆφον Ἀργείων πόλις,

εἰ χρὴ θανεῖν νώ λευσίμῳ πετρώματι 50 “

[ἢ φάσγανον θήξαντ’ ἐπ’ αὐχένος βαλεῖν].
ἐλπίδα δὲ δή τιν’ ἔχομεν ὥστε μὴ θανεῖν’
ἥκει γὰρ εἰς γῆν Μενέλεως Τροίας ἄπο,
λιμένα δὲ Ναυπλίειον ἐκπληρῶν πλάτῃ

