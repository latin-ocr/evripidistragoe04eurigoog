406

ΠΟ.

ΦΟῙΝΙΣΣΑΙ

καλλίπυργος ἅδε γᾶ· ,

Φοινίσσᾳ χώρα. φεῦ φεῦ.

κοινὸν αἷμα, κοινὰ τέκεα

τᾶς κερασφόρου πέφυκεν Ἰοῦς ·

ὦν μέτεστί μοι πόνων.

ἀμφὶ δὲ πτόλιν φλέγει

πυκνὸν ἀσπίδων νέφος

σῆμα φοινίου μάχης,

ἃν ’Ἄρης τάχ’ εἴσεται

παισὶν Οἰδίπου φέρων

πημονὰν Ἐρινύων.

’Ἄργος ὦ Πελασγικόν,

δειμαίνω τάν σὰν ἀλκὰν

καὶ τὸ θεόθεν · οὐ γὰρ ἄδικον

εἰς ἀγῶνα τόνδ’ ἔνοπλος ὁρμῶν
παῖς αετέρχεται δόμους.

τὰ μὲν πυλωρῶν κλῇθρά μ’ εἰσεδέξατο
δι’ εὐπετείας τειχέων εἴσω μολεῖν.
ὃ καὶ δέδοικα μή με δικτύων ἔσω

λαβόντες οὐκ ἐκφρῶσ’ ἀναίμακτον χρόα.

ὦν εἵνεκ’ ὄμμα πανταχῇ διοιστέον
κάκεῖσε καὶ τὸ δεῦρο, μὴ δόλος τις ᾖ.
ὁπλισμένος δὲ χεῖρα τῷδε φασγάνῳ

τὰ πίστ’ ἐμαυτῷ τοῦ θράσους παρέξομαι.

ὠὴ τίς οὖτος; ἦ κτύπον φοβούμεθα;
ἅπαντα γὰρ τολμῶσι δεινὰ φαίνεται,
ὅταν δι’ ἐχθρᾶς ποὺς ἀμείβηται χθονός.
πέποιθα μέντοι μητρὶ κού πέποιθ’ ἅμα,

ἥτις μ’ ἔπεισε δεῦρ’ ὑπόσπονδον μολεῖν.

ἀλλ’ ἐγγὺς ἀλκή · βώμιοι γὰρ ἐσχάραι
πέλας πάρεισι, κούκ ἔρημα δώματα.
φέρ’ ἐς σκοτεινὰς περιβολὰς μεθῶ ξίφος

245

ἀντ. 250

255

260

270

275

