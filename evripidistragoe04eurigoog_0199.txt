140 15sz

τοιάσδ’ · ἆλούς μὲν ἀνέφερ’ είς τὸν δαίμονα,
λαθών δὲ καὶ τὸν χρόνον ἀμύνεσθαι θέλων
τυραννίδ’ αὐτῷ περιβαλεῖν ἔμελλε γῆς.
καινὸν δὲ τοῦνομ’ ἆνά χρόνον πεπλασμένον, 830
Ἴων, ἰόντι δῆθεν ὅτι συνήντετο.
XO. οἴμοι, πανούργους ἄνδρας ὡς ἀεὶ στυγῶ,
οἳ συντιθέντες τᾶδικ’ εἶτα μηχανὰς
κοσμοῦσι. φαῦλον χρηστὸν ἂν λαβεῖν φίλον
θέλοιμι μᾶλλον ἦ κακὸν σοφώτερον. 835
, ΠΑΙ. καὶ τῶνδ’ ἁπάντων ἔσχατον πείσει κακόν·
ἀμήτορ’, ἀναρίθμητον, ἐκ δούλης τινὸς
γυναικός, εἰς σὸν δῶμα δεσπότην ἄγει.
ἁπλοῦν ἂν ἦν γὰρ τὸ κακόν, εί παρ’ εὐγενοῦς
μητρός, πιθών σε, σὴν λέγων ἀπαιδίαν, 840
ἐσῴκισ’ οἴκους · εί δὲ σοὶ τόδ’ ἦν πικρόν,
τῶν Αἰόλου νιν χρῆν ὀρεχθῆναι γάμων.
ἐκ τῶνδε δεῖ σε δὴ γυναικεῖόν τι δρᾶν·
ἦ γαρ ξίφος λαβοῦσαν ἢ δόλῳ τινὶ
ή φαρμάκοισι σὸν κατακτεῖναι πόσιν 845
καὶ παῖδα, πρὶν σοὶ θάνατον ἐκ κείνων μολεῖν.
[εί γάρ γ’ ὑφήσεις τοῦδ’, ἀπαλλάξει βίου·
δυοῖν γὰρ ἐχθροῖν εἰς ἓν ἐλθόντοιν στέγος,
ή θάτερον δεῖ δυστυχεῖν ἦ θάτερον]
ἐγώ μὲν οὖν σοι καὶ συνεκπονεῖν θέλω, 850
καὶ συμφονεύειν παῖδ’ ἑπεισελθων δόμοις
οὗ δαῖθ’ ὁπλίζει, καὶ τροφεῖα δεσπόταις
ἀποδοὺς θανεῖν τε ζῶν τε φέγγος εἰσορᾶν.
ἓν γάρ τι τοῖς δούλοισιν αἰσχύνην φέρει,
τοῦνομα· τὰ δ’ ἄλλα πάντα τῶν ἐλευθέρων 855
οὐδὲν κακίων δοῦλος, ὅστις ἐσθλὸς ᾗ.
XO. κάγώ, φίλη δέσποινα, συμφορὰν θέλω
κοινουμένη τήνδ’ ἦ θανεῖν ἦ ζῆν καλῶς.

 

 

