18

ΑΓΛ.

ΙΦΙΓΕΝΕΙΑ Η EN ΑΤΛΙΔΙ

πᾶς δ’ εἰς θέαν ὅμιλος ἔρχεται δρόμῳ,

σὴν παῖδ’ ὅπως ἴδωσιν· οἱ δ’ εὐδαίμονες

ἐν πᾶσι κλεινοὶ καὶ περίβλεπτοι βροτοῖς.

λέγουσι δ’· ὑμέναιός τις ἢ τί πράσσεται; 430
ἢ πόθον ἔχων θυγατρὸς Ἀγαμέμνων ἄναξ
ἐκόμισε παῖδας τῶν δ’ ἂν ἤκουσας’ τάδε·
Ἀρτέμιδι προτελίζουσι τὴν νεάνιδα,

Αὐλίδος ἀνάσσῃ. τίς· νιν ἄξεταί ποτε;

ἄλλ’ εἶα, τάπὶ τοισίδ’ ἐξάρχου κανᾶ, 435
στεφανοῦσθε κρᾶτα καὶ σύ, Μενέλεως ἅναξ,
ὑμέναιον εὐτρέπιζε καὶ κατὰ στέγας

λωτὸς βοάσθω καὶ ποδῶν ἔστω κτύπος·

φῶς γὰρ τόδ’ ἥκει μακάριον τῇ παρθένῳ.
ἐπῄνεσ’, ἀλλὰ στεῖχε δωμάτων ἔσω · 440
τὰ δ’ ἄλλ’ ἰούσης τῆς τύχης ἔσται καλῶς]

οἴμοι, τί φῶ δύστηνος; ἄρξομαι πόθεν;

εἰς οἷ’ ἀνάγκης ζεύγματ’ ἐμπεπτώκαμεν.

ὑπῆλθε δαίμων, ὥστε τῶν σοφισμάτων

πολλῷ γενέσθαι τῶν ἐμῶν σοφώτερος. 445
ἡ.δυσγένεια δ’ ὥς ἔχει τι χρήσιμον.

καὶ γὰρ δακρῦσαι ρ’ᾳδίως αὐτοῖς ἔχει,

ἅπαντά τ’ εἰπεῖν. τῷ δὲ γενναίῳ φύσιν-

ἄνολβα ταῦτα. προστάτην δὲ τοῦ βίου

τὸν ὄγκον ἔχομεν τῷ τ’ ὄχλῳ δουλεύομεν. 450
ε’γῶ γὰρ ἐκβαλεῖν μὲν αἰδοῦμαι δάκρυ,

τὸ μὴ δακρῦσαι δ’ αὖθις αἰδοῦμαι τάλας,

εἰς τὰς μεγίστας συμφορὰς ἀφιγμένος.

εἶεν, τί φήσω πρὸς δάμαρτα τὴν ἑμήν;

πῶς δέξομαί νιν; ποῖον ὄμμα συμβαλῶ, 455
καὶ γάρ μ’ άπώλεσ’ ἐπὶ κακοῖς ἅ μοι πάρα
ἓλθοῦσ’ ἄκλητος. εἰκότως δ’ ἅμ’ ἕσπετο

θυγατρὶ νυμφεύσουσα καὶ τὰ φίλτατα

