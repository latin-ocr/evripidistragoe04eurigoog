IQIPENIJJIA H EN AYAIAI 5

ξυνίσταθ’ , ὅστις μὴ λάβοι τὴν παρθένον.

,τὸ πρᾶγμα δ’ ἀπόρως εἶχε Τυνδάρεῳ πατρί’, 55
δοῦναί τε μὴ δοῦναί τε, τῆς τύχης ὅπως

ἅψαιτ’ ἅθραυστα. καί νιν εἰσῆλθεν τάδε,

ὅρκους συνάψαι δεξιάς τε συμβαλεῖν

μνηστῆρας άλλήλοισι καὶ δι’ ἐμπύρων

σπονδὰς καθεῖναι κάπαράσασθαι τάδε, 60
ὅτου γυνὴ γένοιτο Τυνδαρὶς κόρη,

τούτῳ συναμυνεῖν, εἴ τις ἐκ δόμων λαβὼν
οἴχοιτο τόν τ’ ἔχοντ’ ἀπωθοίη λέχους,
κάπιστρατεύσειν καὶ κατασκάψειν πόλιν

”Ελλην’ ὁμοίως βάρβαρόν θ’ ὅπλων μέτα. 65
ἐπεὶ δ’ ἐπιστώθησαν ἐμπέδως, γέρων

ὑπῆλθεν αὐτοὺς Τυνδάρεως πυκνῇ φρενί,
διδούς ἑλέσθαι θυγατρὶ μνηστήρων ἕνα,

ὅτου πνοαὶ φέροιεν Ἀφροδίτης φίλαι.

ἢ δ’ εἵλεθ’, ὅς σφε μήποτ’ ὤφελεν λαβεῖν, 70
Μενέλαον. ε’λθοὶν δ’ ἐκ Φρυγῶν ὁ τὰς θεὰς
κρίνων ὅδ’, ὥς ὃ μῦθος ’Λργείων ἔχει,
Λακεδαίμον’ ἀνθηρὸς μὲν ειμάτων στολῇ
χρυσω τε λαμπρὸς βαρβάρῳ χλιδήματι,

ἐρων ε’ρωσαν ωχετ’ ἐξαναρπάσας 75
Ἑλένην πρὸς Ἴδης βούσταθμ’, ἔκδημον λαβὼν
Μενέλαον· ὃ δὲ καθ’ Ἑλλάδ’ οἰστρήσας δρόμῳ
ὅρκους παλαιοὺς Τυνδάρεω μαρτύρεται,

ὡς χρὴ βοηθεῖν τοῖσιν ἠδικημένοις.

τούντεῦθεν οὖν Ἕλληνες ᾄξαντες δορί, 80
τεύχη λαβόντες στενόπορ’ Αὐλίδος βάθρα
ἥκουσι τῆσδε, ναυσὶν ἀσπίσιν θ’ ὁμοῦ

ἵπποις τε πολλοῖς ἅρμασίν τ’ ἠσκημένοι.

κάμὲ στρατηγεῖν δῆτα Μενέλεω χάριν

εἴλοντο, σύγγονόν γε. τάξίωμαδὲ 85

 

