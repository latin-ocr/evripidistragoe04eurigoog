234 ’ ΜΗ ΔΕΙΑ

XO. ἔοιχ’ ὁ δαίμων πολλὰ τῇδ’ ἐν ἡμέρᾳ

κακά ξυνάπτειν ἐνδίκως Ἰάσονι.

ὦ τλῆμον, ὥς σου συμφορὰς οίκτείρομεν,

κόρη Κρέοντος, ἥτις εἰς ’Ἅιδου πύλας

οἴχει γάμων ἕκατι τῶν Ἰάσονος. 1235
ΜΗ. φίλαι, δέδοκται τοῦργον (ὃς τάχιστά μοι

παῖδας κτανούσῃ τῆσδ’ ἀφορμᾶσθαι χθονὸς

καὶ μὴ σχολὴν ἄγουσαν ἐκδοῦναι τέκνα

ἄλλῃ φονεῦσαι δυσμενεστέρα χερί.

πάντως σφ’ ἀνάγκη κατθανεῖν· ἐπεὶ δὲ χρή, 1240

ἡμεῖς κτενοῦμεν, οἵπερ ἐξεφύσαμεν.

ἀλλ’ εἶ’ ὁπλίζου, καρδία. τί μέλλομεν

[voi δεινοὶ κάναγκαῖα μὴ πράσσειν κακά];

ἀφ’ 03 τάλαινα χεὶρ ἐμή, λαβὲ ξίφος,

λάβ’,ῆέρπε πρὸς βαλβῖδα λυπηρὰν βίου, 1245

καὶ μὴ κακισθῇς μηδ’ ἀναμνησθῇς τέκνων

ὡς φίλταθ’, ὥς ἔτικτες · ἀλλά τήνδε γε

λαθοῦ βραχεῖαν ἡμέραν παίδων σέθεν,

κᾶπειτα θρήνει· καὶ γὰρ εί κτενεῖς σφ’, ὅμως

φίλοι γ’ ἔφυσαν, δυστυχὴς δ’ ἐγω γυνή. 1250
ΧΟ. lc& Γᾶ τε καὶ παμφαὴς στρ. -

ἀκτὶς Ἀελίου, κατίδετ’ ἴδετε τάν

ὀλομέναν γυναῖκα, πρὶν φοινίαν

τέκνοις προσβαλεῖν χέρ’ αὐτοκτόνον ·

σᾶς γὰρ ἀπὸ χρυσέας γονᾶςι 1255

ἔβλαστεν, θεοῦ δ’ αἵματι πίτνειν

φόβος ὑπ’ ἀνέρων.

ἀλλά νιν, ὦ φάος διογενές, κάτειρ-

γε κατρίπαυσον, ἔξελ’ οἴκων τάλαι-

ναν φονίαν τ’ Ἐρινὺν ὑπ’ ἀλαστόρων. 1260

1251—1260 = 1261-1270,

