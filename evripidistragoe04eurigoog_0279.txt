220

ΜΗΔΕΙΑ

πέμψω γὰρ αὐτοὺς δῶρ’ ἔχοντας ἐν χεροῖν,
[νύμφῃ φέροντας, τήνδε μὴφεύγειν χθόνα,] 785
λεπτόν τε πέπλον καὶ πλόκον χρυσήλατον·
κᾶνπερ λαβοῦσα κόσμον άμφνθῇ χροΐ,-

κακῶς ὀλεῖται πᾶς θ’ ὃς ἂν θίγῃ κόρης·

τοιοῖσδε χρίσω φαρμάκοις δωρήματα.

ἐνταῦθα μὲν δὴ τόνδ’ ἆπαλλάσσω λόγον · 790
ᾤμωξα δ’ οἷον ἔργον ἔστ’ ἐργαστέον

. τούντεῦθεν ἡμῖν· τέκνα γὰρ κατακτενῶ

XO.

τᾶμ’ · οὔτις ἔστιν ὅστις ἐξαιρήσεται·

δόμον τε πάντα συγχέασ’ Ἰάσονος

ἔξειμι γαίας, φιλτάτων παίδων φόνον 795
φεύγουσα καὶ τλᾶσ’ ἔργον ἀνοσιώτατον.

ού γὰρ γελᾶσθαι τλητὸν ἐξ ἐχθρῶν, φίλαι.

ἴτω · τί μοι ζῆν κέρδος; οὔτε μοι πατρὶς

οὔτ’ οἶκος ἔστιν οὔτ’ ἀποστροφὴ κακῶν.
ἡμάρτανον τόθ’ ἡνίκ’ ἐξελίμπανον 800
δόμους πατρῴους, ἀνδρὸς Ἕλληνος λόγοις
πεισθεῖσ’, ὃς ἡμῖν σὺν θεῷ τίσει δίκην. ·

οὔτ’ ἐξ ἐμοῦ γὰρ παῖδας ὄψεταί ποτε .

ζῶντας τὸ λοιπὸν οὔτε τῆς νεοζύγου

νύμφης τεκνῶσει παῖδ’, ἐπεὶ κακὴν κακῶς 805
θανεῖν σφ’ ἀνάγκη τοῖς ἐμοῖσι φαρμάκοις.
μηδείς με φαύλην κάσθενῆ νομιζέτω

μηδ’ ἦσυχαίαν, ἀλλὰ θατέρου τρόπου,

βαρεῖαν ἐχθροῖς καὶ φίλοισιν εὐμενῆ ·

τῶν γὰρ τοιούτων εύκλεέσταςος βίος. 810
ἐπείπερ ἡμῖν τόνδ’ ἐκοίνωσας λόγον,

σέ τ’ ὠφελεῖν θέλουσα καὶ νόμοις βροτῶν
ξυλλαμβάνουσα δρᾶν σ’ ἀπεννέπω τάδε.

ΜΗ. οὐκ ἔστιν ἄλλως· σοὶ δὲ συγγνώμη λέγειν

τάδ’ ἐστί, μὴ πάσχουσαν ὥς ἐγώ κακῶς. 815

